Magistrieksami läbimisega tõestab üliõpilane eripedagoogi või logopeedi kutsestandardis nõutud pädevuste omandamist ning teadmisi teadus- ja tõenduspõhiste meetodite kasutamisest hindamisel, sekkumisel ja nõustamisel. Üliõpilane oskab teaduskirjanduse abil lahendada erialaseid probleeme, koguda ja analüüsida infot eristuva õppija või kliendi kohta ning planeerida vastavaid sekkumisi. Samuti teab üliõpilane, kuidas nõustada õppijat, tema tugivõrgustikku ja teisi spetsialiste. Lisaks on üliõpilane võimeline eksamitöös kasutama erialast terminoloogiat ja järgima vormistusnõudeid.