Aine raames toimub neli kohtumist, kus meeskonnad esitavad ülevaate oma äriliste eesmärkide täitmisest ja saavad tagasisidet juhendajatelt ning ettevõtluskonsultantidelt. Meeskondadele leitakse nende profiilile vastav tegutsev ettevõte, kus korraldatakse praktiline õppepäev. Aine eesmärk on anda vajalikud teadmised ettevõtte loomiseks ja praktiline kogemus müügistrateegia arendamiseks. Kursuse edukalt läbinu tunneb ettevõtte loomise tehnilisi ja juriidilisi aspekte ning oskab välja töötada müügistrateegia.