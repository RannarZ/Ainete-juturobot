Kursus keskendub lambakarusnaha valmistamise protsessi juhtimisele ning oluline osa õppekavast on praktiline naha käitlemine alates naha hindamisest looma seljas kuni valmistoode, pargitud ja viimistletud nahani. Tudengid saavad praktilise kogemuse lambakarusnaha nülgimisest, töötlemisest ja parkimisest koostööpartnerite juures lambakasvatustalus ja Vilma villakojas. Õppe käigus omandatakse teadmisi traditsiooniliste meetodite ja kasutatavate ainete kohta, mis on vajalikud naha parkimiseks ja viimistlemiseks.