Ainekursuse vältel saadakse põhjalik ülevaade surma ja vigastuste olemusest, nende tekkemehhanismidest ning laboratoorsete uuringute võimalustest, keskendudes eriti hammaste ja näokoljuluude vigastustele. Eesmärk on anda kohtuarstiteadusealaseid teadmisi, mis aitavad hambaarstidel osaleda kriminaal- ja tsiviilasjade lahendamises. Kursuse läbinud teavad hambaarsti rolli juriidiliste küsimuste lahendamisel ja oskavad korrektselt dokumenteerida vigastusi ning mõistavad hambakaardi tähtsust juriidilise dokumendina.