Kursus annab põhjaliku ülevaate diplomaatilise protokolli ja riiklike tseremooniate teoreetilistest aluspõhimõtetest ja praktika kujunemisest nii Euroopas kui ka Eestis alates 20. sajandi algusest. Käsitletakse diplomaatilise etiketi reeglite ja protokolliülemate institutsioonide arengut, Eesti Vabariigi ja okupatsiooni ajal toimunud muutusi ning taastatud iseseisvuse perioodi. Õppijad saavad analüüsida diplomaatilises protokollis toimunud muutusi ja nende tagamaid, mis aitab paremini mõista tänapäeva reeglite kultuurilisi taustu. Kursusel jagavad oma kogemusi ka valdkonnas tegutsenud praktikud.