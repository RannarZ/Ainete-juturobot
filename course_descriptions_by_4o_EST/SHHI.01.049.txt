Haridusteaduste instituudi bakalaureuse lõputöö koostamist reguleerivad juhised aitavad tudengil omandada esmased oskused erialase kirjanduse ja uurimistöö läbiviimises. Töö koostamise käigus õpivad tudengid teaduskirjandusele tuginedes püstitama uurimisprobleeme, eesmärke ja küsimusi või hüpoteese, analüüsima ja sünteesima teemakohast kirjandust, valima sobivaid uurimismeetodeid ning analüüsima andmeid. Lisaks peavad tudengid esitama oma uuringu tulemused, järgides akadeemilise kirjutamise nõudeid, ja kaitsma oma seisukohti avalikus akadeemilises diskussioonis.