Kursus keskendub põhjalikult maavarade uurimisel kasutatavatele füüsikalistele meetoditele, välitööde ja laboratoorse aparatuuri käsitlemisele ning tulemuste tõlgendamisele. Antakse põhjalik ülevaade erinevate geofüüsikaliste meetodite kasutamisest Läänemere regioonis. Kursuse eesmärk on tutvustada geoloogiliste struktuuride ja maavarade uurimise meetodeid ning lõpetaja oskab kirjeldada ja käsitleda vastavat aparatuuri, tunneb erinevate meetodite kasutamisvõimalusi ja -piiranguid ning oskab andmeid tõlgendada interdistsiplinaarselt.