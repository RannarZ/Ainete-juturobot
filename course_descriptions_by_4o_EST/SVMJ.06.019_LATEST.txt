Õppeaines käsitletakse rahanduse rolli keskkonnaalase jätkusuutlikkuse kujundamisel, süvenedes roheliste finantseerimis- ja investeerimistoodetesse ning nende eripäradesse võrreldes tavapäraste finantstoodetega. Kursusel arutletakse ka roheliste toodete arendamise ja kasutuselevõtu probleemide ning rohepesu üle rahanduse kontekstis. Eesti finantspraktikud jagavad oma kogemusi roheliste finantslahenduste väljatöötamisel. Kursuse läbimisel omandavad osalejad põhjaliku ülevaate rohelise rahanduse peamistest kontseptsioonidest, trendidest ja väljakutsetest.