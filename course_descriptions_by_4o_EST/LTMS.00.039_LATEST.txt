Ainekursus toetab üliõpilase professionaalset arengut, võimaldades seostada ülikooliõpingud praktilise õpetajatööga õppeasutuses. Eesmärgiks on kujundada üliõpilasest õpetaja, kes tunneb ja oskab läbi viia õppe- ja kasvatustööd ning rakendada ainedidaktilisi põhimõtteid. Praktika lõppedes on üliõpilane suuteline kavandama, ette valmistama, analüüsima ja hindama oma õpetamistegevusi, võttes arvesse õppijate eripära ja vajadusi ning integreerides ülikoolis omandatud teadmisi ja oskusi.