Meeskonnatöö projektina arendatakse digitaalset teenust, valideeritakse selle vajadust ja sobivust kliendile, disainitakse prototüüp ning viiakse läbi kasutajakogemuse testid. Prototüüpi kohandatakse vastavalt saadud tulemustele ja esitatakse koos turundusplaaniga kliendile. Kursus annab teadmised digitaalse teenuse arendusmeetodite, juhtimise ja elutsükli kohta ning vajalikud oskused teenuse arendamiseks ja disainimiseks. Õppija saab teadmised e-teenuse ärimudeli arendusprotsessist, toote teekaardi koostamisest ning valideerimisest, prototüübi loomise ja testimise oskused, samuti oskuse planeerida toote lansseerimist ja koostada selle turundusplaan.