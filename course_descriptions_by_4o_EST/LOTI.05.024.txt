Õppeaine tutvustab arvutitehnika üliõpilastele nende eriala ning sellega seotud võimalusi, pakkudes kiiret ja terviklikku ülevaadet tulevase elukutse olemusest, nõuetest ja perspektiividest. Kursuse käigus omandatakse oskused Tartu Ülikooli raamatukogu, arvutivõrgu ja andmebaaside kasutamiseks ning tutvutakse Tartu Ülikooli Tehnoloogiainstituudi, Füüsika Instituudi ja Tartu Teaduspargi töörühmadega. Aine läbinu mõistab oma eriala ja teaduselu loodus- ja täppisteaduste valdkonnas ning saab parema ettekujutuse õppimisest Tartu Ülikoolis.