Aine eesmärk on tutvustada tudengitele loovmõtlemise, disainijuhtimise ja teenuste disaini seoseid ning teenuste disainimise protsessi etappe ja nendega seotud meetodeid. Õppeaine läbinud tudeng mõistab loovmõtlemise olemust võrreldes analüütilise loogikaga, teenuste disaini protsessi kirjeldavaid mudeleid ja metodeid, samuti teenuste pakkumise protsessi visualiseerimise meetodeid nagu klienditeekond ja teenindusplaan. Lisaks oskab tudeng koostada teenuste klienditeekonda ja teenindusplaani, analüüsida teenuste pakkumise keskkonda ning kaasata kliente teenuste arendusprotsessi, tagades tõhusa koostöö disainerite, klientide ja teiste huvigruppidega. See aine sobib TDJ1 ja PBE2 sihtrühmadele.