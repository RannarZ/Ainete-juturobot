Emakeel on algklassides kõige rohkemate tundidega aine, mis ühendab teisi aineid ja on ülioluline õpilase arengu seisukohalt, kuna see kujundab eluks vajalikke oskusi nagu kuulamine, kõnelemine, lugemine ja kirjutamine. Õpetaja peab oskama kasutada erinevaid töövõtteid ja metoodilisi lähenemisi, et arendada õpilaste keelelisi osaoskusi. Aine eesmärk on ette valmistada üliõpilane töötama klassiõpetajana, kes valdab eesti keele õpetamise spetsiifikat ja suudab kohandada oma õpetamisviise vastavalt õpilaste oskustele ja vajadustele.