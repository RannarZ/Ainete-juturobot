Kursuse eesmärk on anda õppijale põhiteadmised finantskeskkonnast ja selle sõnavarast ning arendada matemaatilist analüüsivõimet, et lahendada lihtsaid rahandussituatsioone. Õppija saab teadmised finantskeskkonna subjektidest, oskab rakendada raha ajaväärtuse mõistet ning hinnata väärtpaberite väärtust, tulusust ja riski. Lisaks tutvutakse kommerts- ja investeerimispanganduse terminoloogia ning teenustega ning lahendatakse Exceli abil kommertspanganduses ettetulevaid finantssituatsioone.