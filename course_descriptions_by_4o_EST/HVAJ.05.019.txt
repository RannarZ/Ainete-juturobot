Õppetöö hõlmab õppereiside, seminaride ja iseseisva töö vorme, kus üliõpilane valib koos õppejõuga konkreetse uurimisobjekti, mida kirjeldab ja analüüsib historiograafia ja teoreetiliste teadmiste põhjal. Kursus arendab oskusi kunstiteoste kirjeldamiseks ja analüüsimiseks ning valmistab tulevasi spetsialiste erialal töötamiseks. Õppetöö käigus kogutakse informatsiooni Eesti arhiividest, muuseumidest ja muinsuskaitseameti andmebaasidest ning uurimistöö tulemused esitatakse õppereisidel suuliselt ja kirjaliku referaadina.