Õppeaine keskendub lavastajatööle ja erinevate lavastuse alustekstide analüüsile praktikumide, seminaride ja iseseisva töö vormis. Kursus pakub juhiseid ja oskusi näidendite, ilukirjanduse, aimekirjanduse, teadus- ja tarbekirjanduse ning dokumentaalsete materjalide lavastusprotsessis kasutamiseks. Õppeaine läbinu orienteerub lavastaja tööks vajalikes tekstides ja draamateoorias, oskab näidendeid tegevuslikult analüüsida ning valida sobivaid tekste vastavalt lavastuse kontseptsioonile ja vormile.