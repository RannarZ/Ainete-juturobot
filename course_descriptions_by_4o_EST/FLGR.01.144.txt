Kursus keskendub Suurbritannia ja Iirimaa 20. sajandi ajaloo olulisematele sündmustele ja nende mõjule riikide kuvandile ja rollile maailmas. Loengutel käsitletakse nii kronoloogilisi kui temaatilisi aspekte, sealhulgas naiste emantsipatsiooni, Iiri vabadusvõitlust, Briti impeeriumi lagunemist, demokraatia ja massikultuuri arengut ning suhtumist immigrantidesse. Kursusel kasutatakse mitmesuguseid õppematerjale, nagu dokumentaal- ja mängufilmid, esseed, ilukirjandustekstid, ning ajastu kunst- ja heliteosed. Õpiväljundina omandavad tudengid teadmised 20. sajandi sündmuste ja muutuste kohta ning oskuse analüüsida ja sünteesida erinevaid ajaloolisi tõlgendusi.