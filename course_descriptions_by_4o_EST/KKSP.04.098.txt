Õppeaine pakub ülevaadet sportliku treeningu monitooringu põhimõtetest ja rakendamise võimalustest, keskendudes biokeemiliste, füsioloogiliste, biomehaaniliste ja psühholoogiliste meetodite tutvustamisele. Kursus annab teadmised, mis aitavad mõista ja jälgida treeningprotsessi muutusi sportlase organismis erinevatel spordialadel ning võimaldab treeningkoormusi täpsemalt doseerida. Lisaks omandavad tudengid praktilisi oskusi kehaliste võimete hindamisel ja sportlase enesekontrolli meetodite kasutamisel ka piiratud materiaalsete vahendite korral.