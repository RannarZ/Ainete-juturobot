Aine eesmärk on anda tudengitele põhjalikud teadmised väliskaubanduse ja kaubanduspoliitika teooriatest ning nende praktilistest rakendustest. Õppetöö käigus käsitletakse nii täiusliku kui ka ebatäiusliku konkurentsi mudeleid ning analüüsitakse värskeid arenguid kaubandusteooriate ja empiiriliste uuringute valdkonnas. Tudengid õpivad kasutama erinevaid matemaatilisi, statistilisi ja ökonomeetrilisi meetodeid, et analüüsida väliskaubanduse ja kaubanduspoliitika küsimusi ning omandavad oskuse kriitiliselt hinnata empiiriliste uuringute järeldusi. Lisaks saavad nad ülevaate väliskaubanduse arengutest ja kaubanduspoliitika rakendamise kogemustest maailmas.