Metallide valamise kursus tutvustab valamise tehnoloogilisi protsesse, erinevate metallidega seotud eripärasid ja vajalikke seadmeid ning abivahendeid. Õppija saab teadmisi ja oskusi metallide valamisest, vahamudelite ja valuvormide valmistamisest ning toorikute viimistlemisest ja monteerimisest. Kursus annab põhiteadmised valutehnoloogia rakendamisest tootearenduses, tööprotsessi optimeerimisest ja ohutusnõuetest. Kursuse läbimisel on tudengil võimalus täiendada oma praktilisi oskusi ning rakendada neid väikeseeriate tootmisel.