Tartu Ülikoolis ja väljaspool pakutakse doktorantide erialaseks enesetäienduseks suvekoole, koolitusi ja kursuseid, mis tihti osutuvad olulisemaks kui õppekavas pakutavad ained. Iga doktorandi erialaseid vajadusi õppekava täielikult ette näha ei suuda, seega on oluline, et doktorandid osaleksid sellistel enesetäienduse üritustel. Doktorant peab tõendama nende kursuste ja koolituste läbimist vastavate dokumentidega, et kinnitada oma erialaste oskuste arendamist.