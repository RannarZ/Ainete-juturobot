Kursusel õpetatakse üliõpilasi läbi viima empiirilist uurimistööd, sealhulgas uurimistöö kavandamist, uurimisküsimuste ja hüpoteeside sõnastamist, andmekogumist ja töötlemist ning tulemuste esitamist. Eesmärgiks on aidata tudengitel lõpetada oma magistritöö ning valmistuda tulevikus õpilaste uurimistööde juhendamiseks koolis. Kursuse edukalt läbinud üliõpilane tunneb teadusliku uurimise põhiprintsiipe ja kvantitatiivse andmetöötluse aluseid ning oskab refereerida, esitleda ja tõlgendada teaduslikke artikleid matemaatikahariduse valdkonnas.