Õppeaines käsitletakse kestliku arengu eesmärke, eestlaste rahvatervise seisundit ja tuleviku tervise väljakutseid ning keskkonna ja tervise vahelisi seoseid. Kursus sisaldab videoloenguid, interaktiivseid õppematerjale ja iseseisvaid ülesandeid, sealhulgas oma tegevuste keskkonna- ja tervisesõbralikkuse hindamist ökoloogilise jalajälje kalkulaatori abil. Pärast kursuse läbimist mõistavad õppijad kestliku arengu eesmärkide olulisust, on teadlikud rahvatervise seisundist ning oskavad leida ja kriitiliselt hinnata tõenduspõhist tervise- ja keskkonnainfot. Täiendava info saamiseks või küsimuste korral võib võtta ühendust õppejõudude Hans Orruga (hans.orru@ut.ee) ja Aleksandra Kuzminaga (aleksandra.kuzmina@ut.ee).