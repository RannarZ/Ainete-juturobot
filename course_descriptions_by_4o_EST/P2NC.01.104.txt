Süvakursus leksikoloogiast ja leksikograafiast annab tudengitele põhjaliku ülevaate tänapäeva vene keele sõnavara ja fraseoloogia uurimissuundadest, sõnavara ajaloost ja arengutendentsidest. Kursusel õpitakse analüüsima sõnade leksikaal-semantilisi omadusi, hindama sõnade ja fraseoloogismide kasutust ning tutvutakse olulisemate vene keele elektrooniliste keeleressurssidega. Aine võimaldab omandada süstemaatilisi teadmisi, mis aitavad mõista vene keele sõnavara kui märgisüsteemi ning ennustada selle arengusuundi.