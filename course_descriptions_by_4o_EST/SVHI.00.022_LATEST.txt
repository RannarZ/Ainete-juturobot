Lõpueksam koosneb kahest osast: vanemõpetaja portfoolio koostamine ja tegevusuuringu läbiviimine ning kaitsmine. Portfoolio koostamist toetatakse seminaris ning tegevusuuring keskendub õppija töökohal olulisele probleemile, mis kooskõlastatakse juhendajaga. Õppeaine eesmärk on süvendada teadmisi kaasava hariduse tegevusuuringu kavandamisest ja läbiviimisest ning võimaldada teoreetiliste teadmiste ja isiklike kogemuste analüüsi ja rakendamist. Lõpueksami läbinud üliõpilane oskab läbi viia haridusuuringuid, analüüsida tulemusi, sooritada eneseanalüüsi ning kaitsta oma seisukohti akadeemilises diskussioonis.