Kursus keskendub üldpädevuste olemusele ja nende arendamisele formaal- ja mitteformaalõppes. Kursusel õppija analüüsib ülekantavate pädevuste klassifitseerimisvõimalusi ning aktuaalseid probleeme, hindab enda ja kogukonnaliikmete vajadusi ja võimalusi nende pädevuste arendamiseks ning planeerib nende integreerimist õppetöö, noorsootöö ja kogukonnatöö kontekstides. Kursuse edukaks läbimiseks on vajalik aktiivne osalemine aruteludes ja harjutustes.