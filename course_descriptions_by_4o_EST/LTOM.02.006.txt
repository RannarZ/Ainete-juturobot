Kursus keskendub erinevatele lähenemistele ja meetoditele maastiku-uuringutes ning kliimamuutuse avaldumise ja selle loodusgeograafiliste mõjude analüüsile. Õpitakse praktilise tegevuse kaudu loodusgeograafiliste kompleksuuringute ja kogutud andmestiku analüüsi meetodeid. Kursuse eesmärk on tutvustada keskkonnategurite vastastikust mõju ja maastikuökoloogilisi protsesse ning anda ülevaade tänapäeva loodusgeograafia ja maastikuökoloogia probleemidest ja meetoditest. Aine läbinu saab aru looduslike komponentide kujunemise seaduspärasustest, tunneb peamisi ainevoogusid ja keskkonnamuutuste põhjuseid ning valdab loodusgeograafilisi ja maastikuökoloogia analüüsimeetodeid.