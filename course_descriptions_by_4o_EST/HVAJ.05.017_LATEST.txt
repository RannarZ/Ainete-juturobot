Praktika raames saavad üliõpilased põhjaliku ülevaate kolmest Tartus asuvast muuseumist – Eesti Rahva Muuseumist, Tartu Kunstimuuseumist ja Tartu Linnamuuseumist. Kursus hõlmab nii teoreetilisi loenguid, kus tutvustatakse näituste koostamise ja teostamise protsessi, kui ka praktilisi päevi muuseumides. Kursus annab teadmisi muuseumide toimimise põhimõtetest, struktuurist, kogudest ja töövaldkondadest ning loob arusaama kaasaegsete muuseumide tegevusaladest ja -võimalustest. Lisaks arutletakse muuseumide digitaalse arengu ning näitus- ja teaduspoliitika teemade üle nii Eestis kui ka rahvusvaheliselt.