See kursus on mõeldud neile, kelle õppekavas puuduvad kohustuslikud kartograafia ja topograafia ained, eriti pedagoogilist suunitlust omavatele erialadele. Kursusel käsitletakse kaardi ja kartograafia mõistet, digitaalkartograafiat, kaardi matemaatilist alust, leppemärke, kaardi kujutusviise ja kartograafilist üldistamist. Õppeaine läbinu oskab lugeda ja tõlgendada erinevaid kaarte, kasutada kaarte mitmesugustel eesmärkidel, sooritada kartomeetrilisi mõõtmisi ning tunneb tähtsamaid kartograafilisi veebirakendusi Eestis, samuti suudab ise luua lihtsamaid kaardidiagramme ja teha veebist kaardiväljavõtteid.