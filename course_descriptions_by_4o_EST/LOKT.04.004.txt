Keskkonnakeemia kursus annab põhjaliku ülevaate keskkonnas toimuvatest keemilistest ja füüsikalistest protsessidest, saasteainete levikust ning nendest tulenevatest keskkonnaprobleemidest. Kursusel käsitletakse õhus, vees ja pinnases toimuvate biokeemiliste protsesside eripärasid ning mikroorganismide rolli saasteainete lagundamisel. Lisaks arutletakse tänapäevaste saasteainete ja globaalsete keskkonnaprobleemide üle, õpetatakse arvutusülesandeid ning veepuhastusmeetodeid. Eesmärgiks on arendada tudengi analüüsi-, arutelu- ja argumenteerimisoskust keskkonnakeemia valdkonnas.