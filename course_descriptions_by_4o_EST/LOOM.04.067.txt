Kursus annab ülevaate lindude evolutsioonist, süstemaatikast ja ökoloogiast, samuti sugulise valiku ja sigimisbioloogia erinevatest aspektidest. Kursuse eesmärk on tutvustada lindude füsioloogilisi ja morfoloogilisi kohastumusi lendamiseks, selgitada sigimise etappe ja keskkonnamuutuste mõju sigimisele, ning tutvustada tuntumaid linnurühmi ja uurimismeetodeid. Õppeaine läbimisel on üliõpilased võimelised koostama lühikokkuvõtte linnuökoloogilisest teadusartiklist ning selgitama lindude rände põhjuseid ja navigatsiooni mehhanisme.