Kursus pakub üliõpilastele praktilisi teadmisi ja oskusi inglise keele õpetamiseks I ja II kooliastmes. Õppetöö käigus käsitletakse sõnavara ja keele osaoskuste õpetamist, tundide kavandamist ning analüüsimist, samuti metoodiliste võtete, sealhulgas keelemängude ja digitehnoloogiate kasutamist. Lõpetanud üliõpilane tunneb inglise keele didaktikaga seotud põhikonseptsioone ning on võimeline koostama ja analüüsima õppematerjale ning tunde.