Õppeaine eesmärk on tutvustada ümbritsevas keskkonnas olevate materjalide liike, nende päritolu ja omadusi, andes õppijatele süsteemse arusaama materjalide koostisest, töötlemisest, elukaarest ja väärtustest. Pärast aine läbimist on õppija kursis materjalide evolutsiooniga ajas, mõistab materjalide elukaare tähendust ning oskab tuua näiteid materjalide ja keskkonna vastastikuse mõju kohta. Lisaks suudab ta eristada erinevaid materjale ja hinnata nende rahalist ja mitterahalist väärtust.