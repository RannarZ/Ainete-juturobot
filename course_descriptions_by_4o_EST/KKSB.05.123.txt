"Aine 'Uurimistöö füsioteraapia erialal' eesmärk on arendada üliõpilase tõenduspõhist erialast teadmist, teaduslikku mõtlemist ning akadeemilist kirjutamist. Aine keskendub iseseisvale teadusliku uurimistöö planeerimisoskusele ja akadeemilisele suulisele eneseväljendusele. Kursuse käigus formuleerivad tudengid uurimisküsimusi, otsivad ning analüüsivad teadusartikleid, koostavad kirjalikke uurimistöö kavandeid ning osalevad diskussioonides. Õppetöö algab 15. veebruaril ja praktikumides on sülearvuti kohustuslik."