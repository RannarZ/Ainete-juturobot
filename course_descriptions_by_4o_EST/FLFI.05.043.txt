Õppeaine käsitleb suveräänsuse ja riigi ideid ajaloolises kontekstis, tuginedes poliitilise mõtte ajaloo kesksetele tekstidele varauusajast tänapäevani. Kursus arendab filosoofiliste tekstide lugemise ja tõlgendamise oskust, keskendudes riigivõimu, õiguse, õiguste, vägivalla ja biopoliitikaga seotud küsimustele ning seob need tänapäeva probleemidega nagu terrorism, sõda ja rahvatervis nii totalitaarsetes kui demokraatlikes riikides. Kursuse edukalt läbinud üliõpilane omandab süstemaatilise arusaama suveräänsuse ja riigi ideedest, teadmised olulistest poliitikafilosoofidest ja olulistest tekstidest ning oskuse analüüsida ja arutleda kaasaegsete poliitiliste ja rahvusvaheliste kriiside üle.