Kursus on mõeldud üliõpilastele, kes ei ole varem vene keelt õppinud ning annab algteadmisi vene keelest suulise ja kirjaliku väljendusoskuse arendamiseks. Teemad hõlmavad enesetutvustust, värve, riike, rahvusi, pere ja sugulasi, ameteid, numbreid ja aadresse, õpinguid, päevaplaani, kellaega, ilma, lemmiktegevusi ning kodumaad ja -linna. Grammatika põhiteemadeks on nimisõnade grammatiline sugu, omadussõnad, asesõnad ja tegusõnade ajavormid. Kursuse eesmärk on võimaldada tudengitel suhelda lihtsamates vene keele situatsioonides ning mõista ja kasutada õpitud sõnavara ja grammatikat igapäevaelus.