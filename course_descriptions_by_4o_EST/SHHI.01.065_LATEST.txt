Individuaalse superviseeritud sotsiaalpedagoogikapraktika eesmärk on integreerida teoreetilised teadmised praktilisse tegevusse, arendada oskusi analüüsida ja hinnata pedagoogilisi situatsioone ning omandada valmisolek ja oskused rakendada pedagoogilisi meetodeid laste ja noorte sotsiaalprobleemide ennetamiseks ja lahendamiseks. Praktika käigus omandatakse kogemused sotsiaalpedagoogiliste meetodite ja printsiipide rakendamisel haridusasutuses, töötades nii individuaalselt kui grupiviisiliselt. Praktika annab üliõpilastele võimaluse hinnata ja analüüsida pedagoogilisi olukordi ning planeerida sotsiaalpedagoogilist sekkumist ja ennetustööd laste ja noortega.