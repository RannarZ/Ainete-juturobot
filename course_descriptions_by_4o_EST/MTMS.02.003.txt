Aine annab põhjaliku ülevaate peamistest juhuslikest protsessidest nagu Markovi ahelad, juhuslik ekslemine, Poissoni protsessid, pideva ajaga Markovi ahelad, tekke ja kao protsessid, teenindussüsteemid, taastumisprotsessid, Browni liikumine ning statsionaarsed protsessid. Kursuse raames tutvustatakse vahendeid juhuslike protsesside analüüsimiseks ja seotud probleemide lahendamiseks. Aine läbinu mõistab juhuslike protsesside olemust ja omadusi ning oskab rakendada omandatud teadmisi erinevate ülesannete lahendamisel.