Esimesel semestril sooritatav spetsialiseerumisaine "Praktiline filosoofia" annab üliõpilasele põhjalikud üldteadmised praktilisest filosoofiast ning süvendab teadmisi valitud kitsamas valdkonnas, olenevalt üliõpilase varasematest õpingutest ja koostööst juhendajaga. Aine läbimisel omandab tudeng põhjalikud teadmised praktilise filosoofia olulisematest valdkondadest ja probleemidest ning tunneb vähemalt ühe praktilise filosoofia valdkonna tänapäeval olulisi teooriaid ja mõisteid. Kursust toetab Euroopa Regionaalarengu Fond ja Mobilitas Pluss programm (MOBTT45).