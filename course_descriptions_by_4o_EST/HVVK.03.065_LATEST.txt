Improvisatsioonitundides õpib tudeng tundma ja kasutama erinevaid improvisatsioonilise teatri harjutusi, et arendada gruppide loovust ja meeskonnatöö oskust. Kursus annab algteadmisi, mis on vajalikud improvisatsioonilise teatri meetodite kasutamiseks töös noorte ja täiskasvanutega. Tudeng mõistab improvisatsiooni põhitõdesid ja reegleid, rakendab erinevaid harjutusi ning analüüsib, kuidas need arendavad grupi- ja koostööoskusi ning loovat mõtlemist. Samuti õpib tudeng suunama tagasisidestamist kooskõlas improteatri metoodikaga.