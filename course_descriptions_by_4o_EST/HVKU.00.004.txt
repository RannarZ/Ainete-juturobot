Juhendajaseminar toimub individuaaltöö vormis, kus loetakse iseseisvalt teoreetilist ja metoodikaalast kirjandust ning arutatakse seda juhendajaga kohtumistel. Seminaril analüüsitakse loetud materjalide põhjal valmiva doktoritöö osi ja paigutatakse need töökonteksti. Eesmärgiks on süvendada doktorandi teadmisi oma uurimisvaldkonnas, et kursuse lõppedes orienteeruks ta teoreetilistes suundumustes, tunneks uuringumeetodite eripärasid ja oskaks valida teoreetiliste seisukohtade asjakohaseid rakendusi ning leida transdistsiplinaarseid lahendusi uurimistöö arendamiseks.