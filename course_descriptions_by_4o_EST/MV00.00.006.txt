Erakorralise meditsiini praktika keskendub erakorraliste seisundite esmasele diagnostikale ja ravile erakorralise meditsiini osakonnas. Praktikale eelduseks on arstiõppe viie esimese kursuse läbimine ning see hõlmab kliinilise kogemuse ja praktiliste oskuste omandamist erakorraliste haigete käsitlemisel. Üliõpilased õpivad tundma erakorralise meditsiini organisatsiooni, haigete esmast diferentseerimist ja kriitiliste seisundite esmaseid ravipõhimõtteid ning peavad lahendama minimaalselt 100 AMBOSSi platvormi küsimust semestri jooksul.