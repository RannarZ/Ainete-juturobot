Loengukursuses antakse põhjalik ülevaade anorgaaniliste ainete omadustest, pöörates suurt tähelepanu keemilise sideme iseloomu ja ainete struktuuri vahelistele seostele. Kursuse läbinud üliõpilane tunneb anorgaaniliste ainete põhiklasse, oskab seostada nende omadusi keemilise sideme tüübiga ning orienteerub happe-aluse tasakaaludes ja redoksprotsessides. Lisaks õpib üliõpilane kirjutama anorgaaniliste ainete tüüpreaktsioonide võrrandeid ja teab nende praktilisi rakendusvaldkondi.