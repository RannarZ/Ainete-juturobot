Tikkimise sissejuhataval kursusel tutvutakse eesti rahvuslike tikanditega ning õpitakse erinevaid tikkimispisteid ja tehnikaid. Tudengid teevad tööproovid seto kastpiste, Mulgi ristikpiste ja ristpistetikandi tehnikates, koostavad metoodilise materjali ning valmistavad nõelaraamatu ja kaunistatud eseme. Kursus õpetab tundma tikandimaterjale ja koloriidi, võimaldades loovalt kasutada rahvakunsti kaasaegses tekstiilis. Õppevahenditeks on nõelad, käärid, peenvillased lõngad, mulineed ja erinevad kangad.