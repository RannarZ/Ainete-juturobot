Seminar keskendub teaduslike uurimistööde nõuetele, teaduskirjanduse ja andmebaaside kasutamisele ning üliõpilaste kirjalike tööde eripärale ja koostamisele. Suurt rõhku pannakse erialaste teadmiste rakendamisele bakalaureusetöö või -eksami koostamisel ning vajalike teaduslik-metodoloogiliste soovituste andmisele. Seminari käigus arutatakse läbi bakalaureusetööde esialgsed variandid ja antakse konkreetsed soovitused töö lõpetamiseks. Õpiväljundina omandab üliõpilane teadustöö kavandamise ja allikate kasutamise oskused ning oskab vormistada töö vastavalt juhendile.