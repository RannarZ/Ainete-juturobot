Kursus käsitleb Venemaa Keisririigi provintside arengut kuni rahvusriikide omariikluseni Esimese maailmasõja, Venemaa revolutsioonide ja vabadussõdade raames. Samuti hõlmab see sõdadevahelist perioodi, üleminekut demokraatialt autoritaarsetele režiimidele, iseseisvuse kaotamist, Teist maailmasõda, nõukogude perioodi ja postsotsialistlikku transformatsiooni. Kursuse eesmärk on anda ülevaade Balti riikide ajaloost 20. sajandil ning selle perioodi põhiprobleemidest. Õppeaine läbinud üliõpilased tunnevad Balti riikide ajalugu ja suudavad olulisi protsesse suuremas kontekstis interpreteerida.