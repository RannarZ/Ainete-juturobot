Kursus tutvustab kaasaegse biotehnoloogia meetodeid ja nende rakendusvõimalusi tänapäeva maailmas, hõlmates geenide kloonimist, diagnostiliselt ja terapeutiliselt oluliste valkude ekspressiooni ning transgeensete organismide loomist. Pärast kursuse läbimist omandab üliõpilane teadmised molekulaarbioloogia ja geenitehnoloogia põhilistest uurimismeetoditest ning viimase aja arengutest DNA ja RNA uurimistehnoloogiate vallas. Samuti saab üliõpilane ülevaate nii klassikalise kui kaasaegse biotehnoloogia rakendustest erinevates valdkondades nagu tööstus, põllumajandus, keskkonnakaitse ja meditsiin.