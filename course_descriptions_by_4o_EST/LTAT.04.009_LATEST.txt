Kursus keskendub juhtmevaba andmeside tehnoloogia eripäradele nagu signaal, sagedus, ribalaius ja lainepikkus, samuti signaalide saatmisele ja vastuvõtmisele. Tudengid õpivad kasutama erinevat riistvara nagu HackRF, RTL-SDR ja NFC lugeja, ning tarkvaralist raadiot GNU Radio. Kursus hõlmab raadioside protokolle, nende turvalisuse analüüsi ning rünnete ja kaitsemeetmete rakendamist. Osalejad peavad lahendama iseseisvaid koduseid ülesandeid Python programmeerimiskeeles. Kursuse eesmärk on õpilastele anda põhjalikud teadmised juhtmevaba andmeside ja selle turvalisuse kohta.