Lõputöö on üliõpilase stuudiumi lõpetav iseseisev uurimustöö, mille eesmärk on rakendada õppeperioodil omandatud teadmisi probleemide lahendamisel ja praktilises uurimis- või arendustöös vajalike oskuste arendamisel. Lõputöö kaitsnud üliõpilane oskab mõtteid selgelt väljendada, valdab teema teoreetilisi käsitlusi, suudab uurimistööd kavandada, leida sobilikke allikaid, valida optimaalsed uurimismeetodid, analüüsida tulemusi ning teha järeldusi. Lisaks oskab üliõpilane esitleda oma töö tulemusi ja argumenteerida seonduvatel teemadel.