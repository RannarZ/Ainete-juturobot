Sissejuhatav orientatsioonikursus käsitleb informatsiooni tähtsust ja rolli kaasaegses ühiskonnas, samuti infokorralduse olulisust. Kursuse eesmärgiks on anda ülevaade informatsiooni muutumisest ja sellega seotud sotsiaal- ja majanduslikest arengutest. Positiivselt kursuse läbinud üliõpilane mõistab informatsiooni tähtsust ühiskonnas, on kursis informatsiooni levikuga kaasnevate arengutega ning tunneb infoühiskonna eripärasid ja probleeme. Kursus võimaldab paremini mõista ka infoühiskonna strukturaalseid tegureid, mis kujundavad inimeste käitumist.