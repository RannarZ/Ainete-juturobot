Kursuse eesmärgiks on anda ülevaade kõrgjõudlusega arvutustest (HPC), õpetada nende kasutamist ja tutvustada parimaid praktikaid, mis võimaldavad kiiret ja efektiivset suuremahuliste ja keerukate andmetega arvutamist. Kursusel käsitletakse HPC arhitektuuri ja ressursihaldust, algtaseme paralleelarvutuste teadmisi ja käsuridadega töötamise oskust. Tudengid saavad ka praktilisi oskusi enamkasutatavate HPC tarkvaralahenduste, nagu Galaxy, Jupyter ja RStudio, kasutamisest.