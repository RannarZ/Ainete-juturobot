Üliõpilane koostab uurimusliku või referatiivse töö konkreetses pedagoogilises valdkonnas, vastates teadustöö nõuetele. Töö eesmärk on õpetada viima läbi uurimust pedagoogikas, hariduspsühholoogias või ainedidaktikas. Bakalaureusetöö koostamise käigus õppija püstitab uurimisprobleemi, analüüsib teaduskirjandust, valib sobiva uurimismeetodi, töötleb ja analüüsib andmeid, esitab tulemused, tõlgendab neid ja kaitseb oma seisukohti akadeemilises diskussioonis. Kõik tegevused järgivad akadeemilise kirjutamise nõudeid.