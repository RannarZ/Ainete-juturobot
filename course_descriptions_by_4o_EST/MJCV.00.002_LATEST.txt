Õppijad omandavad põhiteadmised sotsiaalse ettevõtluse olemusest, põhimõtetest ja rakendusvõimalustest. Kursuse käigus käsitletakse sotsiaalse ettevõtluse tööpõldu, selles osalejaid ning ettevõtlus- ja ärioskusi, mida kasutatakse sotsiaalses ettevõtluses, samuti sotsiaalse ettevõtte käivitamise või arendamise mehhanisme ja probleeme. Õppijad mõistavad sotsiaalse ettevõtluse olemust, suudavad valida erinevate ettevõtlusvormide vahel, hinnata selle mõju ühiskonnas, kavandada ettevõtlusprotsessi ja rakendada innovatsiooniprotsesse oma projektides. Lisaks õpivad nad leidma, looma ja analüüsima äri- või projektiideid ning koostama sotsiaalse ettevõtluse ärikontseptsiooni.