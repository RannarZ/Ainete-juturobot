Kursus toimub aktiivõppe seminarina, kus käsitletakse uurimistrateegiaid, kvalitatiivseid, kvantitatiivseid ja kombineeritud uurimusi ning uurimistöö eetikat. Eesmärk on valmistada üliõpilasi ette iseseisvaks uurimistööks, tutvudes uurimistöö etappide ja akadeemilise kirjutamise põhimõtetega. Kursuse läbinud üliõpilane oskab planeerida uurimistööd, tunneb pedagoogika uurimisstrateegiaid ja teaduskeele tavasid ning on võimeline juhendaja abiga läbi viima uurimusi ja tegema akadeemilisi ettekandeid.