Antud ainekursuse eesmärgiks on anda üliõpilastele alusteadmised ja terviklik arusaam kvaliteedijuhtimise käsitlustest, põhimõtetest, mõttelaadist ning erinevatest kvaliteediauhindadest, programmidest, mudelitest ja töövahenditest. Kursuse raames õpitakse tundma ka ravispaade ja heaoluspaade kvaliteedisüsteeme ning külastajate rahulolu ja kvaliteedi mõõtmise meetodeid. Pärast kursuse läbimist on tudeng võimeline analüüsima kvaliteedi ja kvaliteedijuhtimise käsitlusi, tunneb erinevaid kvaliteedijuhtimise töövahendeid ning oskab leida ja kasutada teadusartikleid selle valdkonna kohta.