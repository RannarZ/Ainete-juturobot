Õppeaine keskendub värvusõpetuse rakenduslike põhitõdede omandamisele ja maalimise väljendusvahenditega tutvumisele, sealhulgas koloriidi, joone, pinna ja tekstuuri kasutamisele. Kursus pakub võimalusi maalilise vormi edasiandmiseks ja koloriidi kaudu terviku loomise esmaste oskuste omandamiseks läbi akvarellitehnikate. Läbides õppeaine, suudab tudeng analüüsida ümbritsevate objektide värvikvaliteete, maalida tasakaalukaid ja harmoonilisi kompositsioone ning esitleda ja hinnata oma tööprotsessi ja tulemusi.