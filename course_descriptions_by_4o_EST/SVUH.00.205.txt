Üliõpilased omandavad kvalitatiivse uurimisviisi teoreetilised alusteadmised ja praktilised oskused, mis võimaldavad neil iseseisvalt läbi viia väiksemahulist uurimistööd. Kursus keskendub uurimuse planeerimisele, andmekogumisele, transkriptsioonile, temaatilisele ja sisuanalüüsile ning lühikese raporti kirjutamisele. Tudengid saavad teadmisi ja oskusi, mis aitavad neil argumenteeritult valida kvalitatiivset meetodit, arvestades eetilisi põhimõtteid ja uurija vastutust, ning kasutada erinevaid andmekogumise ja analüüsi meetodeid.