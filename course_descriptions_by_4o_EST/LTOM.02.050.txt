Kursuse raames tutvustatakse ruumilise mobiilsuse teoreetilisi ja metodoloogilisi aspekte ning nende seoseid info- ja kommunikatsioonitehnoloogiaga, rõhuasetusega mobiilpositsioneerimise andmete kasutamisel linnaplaneerimises. Samuti käsitletakse suurandmete eetilisi küsimusi ja kultuurilisi erisusi. Õppeaine eesmärk on pakkuda teadmisi ruumilise mobiilsuse, infoühiskonna ja targa linna uurimismeetoditest, võimaldades tudengitel kriitiliselt analüüsida ja kasutada IKT-põhiseid infoallikaid kõige efektiivsemal viisil.