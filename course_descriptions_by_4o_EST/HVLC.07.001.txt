Kursusel õpetatakse praktilist majandustekstide tõlkimist võõrkeelest eesti keelde, keskendudes erinevatele tõlkestrateegiatele ja -meetoditele. Kursuse eesmärk on arendada ja süvendada üliõpilaste erialase terminoloogia kasutamist ning tõlkimisoskust. Üliõpilased õpivad analüüsima eri liiki majandustekste, valima sobivaid tõlkestrateegiaid ja kasutama asjakohaseid allikaid. Lisaks saavad nad kogemuse nii individuaalsete kui ka meeskondlike tõlkeülesannete lahendamises ja digipädevuse demonstreerimises.