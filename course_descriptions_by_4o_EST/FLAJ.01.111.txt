Kursus keskendub Baltimaade alale keskmisel ja nooremal rauaajal (450-1250 pKr), käsitledes sellest perioodist säilinud muistiseid ja muinasesemeid. Kursusel tutvustatakse selle ajastu tehnoloogilisi, majanduslikke ja ühiskondlikke protsesse ning antakse ülevaade, kuidas Eesti ala aineline ja vaimne kultuur suhestub tollase Põhja-Euroopa kultuuriruumiga. Õppur saab teadmisi olulistest allikatest ja nende senistest tõlgendustest.