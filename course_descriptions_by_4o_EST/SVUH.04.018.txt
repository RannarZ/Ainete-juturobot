Lõputöö on üliõpilase iseseisev uurimustöö, mille eesmärk on rakendada kogu õppeperioodil omandatud teadmisi ja arendada praktiliseks uurimistööks vajalikke oskusi. Lõputöö kaitsnud üliõpilane oskab oma mõtteid korrektselt väljendada, valdab valitud teema teooriaid, suudab uurimistööd kavandada ja läbi viia, leida sobilikke allikaid, valida optimaalseid uurimismeetodeid ning analüüsida tulemusi. Lisaks suudab ta esitada oma töö tulemusi ja väidelda seonduvatel teemadel.