Magistriseminar keskendub magistritöö ja magistrieksami sisulistele ja tehnilistele nõuetele, toetades magistrantide töö kirjutamist ja eksamiks valmistumist. Kursuse läbinu omab ülevaadet magistritöö kirjutamise protsessist ja struktuurist, oskab kriitiliselt lugeda teadusartikleid, mõistab akadeemilise uurimistöö osade omavahelist seotust ning suudab tööd korrektselt vormistada. Lisaks omandab tudeng teadmisi uurimistöö retsenseerimisest ja konstruktiivse tagasiside andmisest, samuti mõistab magistritöö rolli professionaalses enesearengus.