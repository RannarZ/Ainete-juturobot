Koolituse eesmärk on pakkuda vanemkursuslastele ehk mentoritele oskusi ja teadmisi, et toetada esmakursuslasi ülikoolielu võimaluste avastamisel ja erialakaaslastega tutvumisel. Mentorluse käigus käsitletakse mitmeid teemasid, sealhulgas mentorluse olemust, esimese kontakti loomist, grupi omavahelist lähendamist, teadmiste jagamist ning menteedega kontakti hoidmist. Programmi edukalt läbinu on omandanud sotsiaalse juhtimisoskuse, oskab korraldada sobivaid tegevusi esmakursuslastele, jagada ülikoolialaseid kogemusi ja anda nõu õppetööga seotud probleemide lahendamisel.