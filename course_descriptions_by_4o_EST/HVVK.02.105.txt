Kultuurikorralduse 2. kursuse tudengid moodustavad 2-liikmelise meeskonna, valivad partneriks ühe artisti ning koos läbivad artisti brändingu protsessi, et luua artistile kuvand ja tutvustada teda laiemale publikule. Protsess hõlmab brändingu tööriistade kasutamist, 2 zoom-konsultatsiooni õppejõuga ning lõpeb avaliku esitlusega. Aine käigus omandab artist praktilisi teadmisi brändimisest ja koostööst tugimeeskonnaga ning lõpptulemusena valmib artisti visuaalne bränding.