Kursus on interaktiivne ja sisaldab teoreetilisi sissejuhatusi, rühmaarutelusid ning reaaleluliste juhtumite lahendamist, kasutades rahvusvahelisi ja Eesti seadusi, poliitikaanalüüse ja uuringutulemusi. Kursusel keskendutakse sotsiaalsetele protsessidele ja riskidele, mis võivad viia teatud kogukondade marginaliseerumiseni, kasutades hälbekäitumise sotsioloogia teooriaid ning sotsiaalpoliitilisi analüüse. Õppijad õpivad tundma hälbivat käitumist ja marginaliseerumist seletavaid teooriaid, analüüsima sotsiaalseid riske ja tutvuvad kaasaja teaduspõhiste sekkumis- ja ennetusviisidega, et toetada sidusa ühiskonna arengut.