Loodusteadusliku hariduse kursus annab üliõpilastele vajalikud teadmised ja didaktilised oskused loodusõpetuse tundide läbiviimiseks I kooliastmes. Kursus pakub ülevaadet loodusainete õpetamise eesmärkidest ja põhimõtetest, teaduslike teadmiste kujunemisest ning loodusteadusliku mõtlemisviisi toetamisest. Osalejad õpivad kasutama sobivaid meetodeid ja tegevusi, koostama tunnikonspekte, töölehti ja vaatlusjuhendeid ning integreerima erinevaid õppeaineid. Kursus on mõeldud eelkõige teise kursuse klassiõpetaja üliõpilastele.