Antud kursuse eesmärk on integreerida teadmised anatoomiast, füsioloogiast, suu- ja hambahaigustest, ortopeedilisest stomatoloogiast, ortodontiast, suu- ja näolõualuukirurgiast ning radioloogiast, et omandada mälumisfüsioloogia eriala. Tudeng saab kursusel aru mälumissüsteemi seotusest hammaskonnaga ja kogu organismiga, mõistab alalõualiigeste omavahelist ühendust ning on võimeline diagnoosima ja ravima mälumissüsteemi häireid. Kursus valmistab tudengit ette patsientide kliiniliseks eksamineerimiseks ja vajadusel teiste spetsialistide poole suunamiseks.