Õppematerjalide ja -metoodikaga tutvumine ülikoolis hõlmab kursuste kavandamist, õppematerjalide ja hindamismeetodite valikut, loengute ja seminaride pidamist ning üliõpilaste hindamist. Ülikoolivälises praktikas tutvub üliõpilane praktikakohaga, lahendatavate probleemidega ja tööülesannetega, tegeledes oma uurimisprobleemiga ning kogudes vajalikke andmeid. Praktika eesmärk on omandada reaalsed töökogemused matemaatika rakendustega seotud asutuses, arendada tööturule minekuks vajalikke oskusi ning saada kogemusi, mis aitavad tulevase karjääri võimaluste hindamisel. Aine edukas läbija suudab töötada matemaatika rakendustega seotud asutuses, on parendanud suhtlemisoskust, kohusetunnet ja omandatud teadmiste rakendatavust ning mõistab ettevõttes töötamise eripära ja karjäärivõimalusi.