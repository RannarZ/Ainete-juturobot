Õppeaine annab ülevaate haridussüsteemi ja -poliitika olemusest, hõlmates poliitikaprobleemide määratlemist, poliitikakujundamise protsessi ning poliitikate rakendamist. Kursuse jooksul tutvutakse teooriatega, mis käsitlevad poliitika kujundamist ja mõjutamist hariduspoliitika kontekstis, ning arutletakse haridusvaldkonnas poliitikamuutuste esilekutsumise keerukuse üle. Õppeainet läbides omandab tudeng sügavamad teadmised haridussüsteemi tasanditest, institutsioonidest ja osapooltest ning hariduspoliitika eripäradest, samuti oskuse mõista poliitikakujundamise ja eestkoste protsesse.