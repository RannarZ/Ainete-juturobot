Kursus keskendub biomeditsiini näitel teaduse tegemise protsessile alates hüpoteesi püstitamisest kuni teadusartikli ja ettekande vormistamiseni. Loengutes käsitletakse teaduse terviklikku protsessi, sealhulgas katse planeerimist, andmeanalüüsi, järelduste tegemist ning statistikat teadusliku argumendi osana. Kursuse oluliseks osaks on teadusliku käsikirja retsenseerimine ja suuline ettekandmine, mis arendavad teadustulemuste esitamise oskusi. Õppeaine läbinu tunneb teadustöö erinevaid etappe, oskab koostada suulist ettekannet ning mõistab teadusartiklite retsenseerimise põhimõtteid.