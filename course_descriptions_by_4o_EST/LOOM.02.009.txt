Kartograafia põhikursus annab ülevaate erinevatest kartograafilistest kujutamisviisidest, kaartide valmistamisest ja vormistamise põhitõdedest, samuti matemaatilise ja digitaalkartograafia alustest. Kursuse käigus praktiseeritakse väikeseformaadilise kaardi koostamist. Pärast kursuse läbimist oskab tudeng selgitada kartograafia põhimõisteid, saab aru kommunikatsiooni ja projektsioonide olemusest ning kaarditootmise protsessist, tunneb peamisi kujutusviise ja märgisüsteemi põhimõtteid, samuti värvide ja trükitehnoloogia kasutamist, ning omab ülevaadet Eesti kaardisüsteemist.