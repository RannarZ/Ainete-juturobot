Õppeaine eesmärk on anda põhilised teadmised veebilehe loomisest ja haldamisest, otsingumootorite optimeerimisest ning veebianalüütikast, ühendades need sisuturundusega. Õppijad õpivad looma leitavaid ja huvitavaid veebilehti ning mõistavad, kuidas veebilehed integreeruvad terviklikult turundusstrateegiaga. Kursus katab teemad nagu internetiturunduse vahendid, WordPressi kasutamine, veebilehtede optimeerimine otsimootorite jaoks ja Google Analyticsi vahendid. Õppijad omandavad oskused luua ja hallata sisu veebilehtedel, rakendades sisuturunduse põhialuseid, et saavutada tõhus digiturundus.