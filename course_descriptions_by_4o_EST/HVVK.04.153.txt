Etenduskunstide õppekava üliõpilase lõputöö koosneb praktilise projekti teostamisest valitud erialal, kirjalikust analüüsivast ja reflekteerivast tekstist ning digitaalsest portfooliost. Praktilise osa jaoks tuleb tudengil täita loominguline roll kas lavastus- või tehnilises teostusmeeskonnas vastavalt oma erialale. Kirjalikus töös, vähemalt 15 lehekülje ulatuses, analüüsitakse praktilist tööprotsessi ja põhjendatakse valikuid. Lisaks esitatakse koos lõputööga digitaalne portfoolio, mis kajastab kogu protsessi. Edukalt lõputöö kaitsnud üliõpilane suudab määratleda uurimisprobleemi, saavutada eesmärgid, kasutada asjakohaseid allikaid ja meetodeid ning adekvaatselt esitada ja analüüsida uurimistöö tulemusi.