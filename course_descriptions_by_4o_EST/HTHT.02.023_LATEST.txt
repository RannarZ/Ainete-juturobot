Kursusel saadakse teadmised toiduvalmistamise tehnoloogiatest ja valmisroogade nõuetest, samuti hügieenist ja lauakommetest. Kursuse eesmärk on anda ülevaade toiduvalmistamise alustest ning kodunduse praktikumide läbiviimisest II ja III kooliastmes. Õppija omandab oskused roogade valmistamiseks, säilitamiseks ja serveerimiseks, tunneb erinevaid toiduvalmistamise tehnoloogiaid ja köögitehnikat ning suudab organiseerida meeskonnatööd. Lisaks õpitakse tundma erinevaid rahvuskööke ja vastavaid etikette, suutes neist luua ülevaate.