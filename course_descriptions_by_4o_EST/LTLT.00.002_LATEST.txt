Õppeaine algab doktoriõppe keskuse korraldatava infopäevaga ning jätkub loengute ja seminaridega, kus tutvutakse doktoriõpingute korralduse ja eesmärkidega Tartu Ülikoolis. Kursuse käigus käsitletakse doktoriõpingute planeerimist, atesteerimist, väitekirjade liike, andmeallikaid ja -baase, viitehaldussüsteeme, projektipõhise teaduse toimimist, teadusliku teksti koostamist ja publitseerimist, konverentside tavasid ning avatud teaduse põhimõtteid. Kursus annab doktorantidele oskused oma õpingute ja edasise teadlaskarjääri sihipäraseks planeerimiseks, tutvustab valdkonna juhtivaid väljaandeid ja publikatsioonide klassifitseerimispõhimõtteid ning pakub praktilisi oskusi teadusartiklite koostamiseks ja publitseerimiseks.