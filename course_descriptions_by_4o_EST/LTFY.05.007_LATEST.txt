Aerosooliosakesed atmosfääris mängivad olulist rolli nii ilmastiku kui ka kliima kujundamisel ja mõjutavad oluliselt organismide, sealhulgas inimeste tervist. Käesolev kursus pakub süvaõpet aerosoolide füüsikalistest protsessidest, kaasates teadmisi aerosoolimehaanikast, -elektrodünaamikast ja -optikast. Kursuse läbinu teab aerosoolifüüsika põhimõisteid ning oskab rakendada erinevaid meetodeid ja valemeid praktiliste ülesannete lahendamisel, samuti saab teadmisi aerosooliosakeste tekkest ja nende mõjust nii atmosfääris kui ka siseruumides.