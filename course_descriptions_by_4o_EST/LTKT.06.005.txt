Aine "Praktilised teadmised analüütilisest keemiast" eesmärk on anda põhjalik ülevaade keemilise analüüsi protsessist alates proovivõtust kuni tulemuste esitamiseni. Kursus hõlmab proovivõtu ja eeltöötluse põhiprintsiipe ning erinevaid analüüsimeetodeid nagu gravimeetria, titrimeetria, potentsiomeetria, kromatograafia, spektroskoopilised meetodid ja massispektromeetria. Samuti tutvustatakse metoodikate valideerimise ning mõõtemääramatuse hindamise aluseid. Õpingute käigus omandatakse teadmised analüütilise signaali, müra ja selektiivsuse kohta, analüüsimeetodite ja sellega seotud protsesside kohta, samuti proovide ettevalmistamise üldprintsiipidest.