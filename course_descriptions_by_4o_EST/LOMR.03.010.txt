Kursus annab süsteemsed alusteadmised klassikalisest ja molekulaargeneetikast, käsitledes geneetika kujunemislugu, tänapäevaseid rakendusi, ning geneetilise materjali pärandumist rakutasemel. Kursusel õpitakse Mendeli seaduseid, kromosoomiteooriat, geenide aheldumist, ristsiiret ja kvantitatiivsete tunnuste pärandumist, samuti DNA ja kromosoomide struktuuri, replikatsiooni, transkriptsiooni, translatsiooni ja mutatsioonide teket. Kursuse läbinu omab teadmisi geneetika põhilistest seaduspärasustest, oskab rakendada neid bioloogiaalastes ainekursustes ning analüüsida geneetikaga seotud probleeme eesti keeles. Eksam sooritatakse kirjalikult või suuliselt auditoorses vormis.