Aine eesmärk on arendada üliõpilaste erialase eestikeelse nii suulise kui kirjaliku kommunikatsiooni oskust. Kursuse käigus retsenseerivad üliõpilased varem kaitstud lõputöid, koostavad enda bakalaureusetöö plaani ja kirjutavad ühe peatüki sellest tööst ning esitavad oma töid seminaris. Õppeaine läbinu suudab luua eesti õigekirja reeglitele vastava erialase teksti, koostada teaduslike käsitluste ammendava kokkuvõtte ja esitleda teadusprobleemide ülevaateid eesti keeles.