Õppeaine eesmärk on anda teoreetilised teadmised ja praktilised oskused rütmimuusika repertuaari arraneerimiseks klaverile, vabastada õppijad noodipildiga seotud musitseerimisest ning õpetada neid saatma erinevais stiilides muusikat klaveril, toetudes harmooniamärkidele ja kuulmisele. Lõpetamisel tunneb ja oskab õppija mängida kõikvõimalikke septakorde ja nende variatsioone, keerukamaid akordijärjestusi, improviseerida bluusi laadis ja järgnevuste põhjal, tunneb swing-fraseerimise reegleid ning suudab arraneerida ja mängida lihtsamaid meloodiaid mitmehäälselt. Õpe keskendub praktilistele oskustele, mis on rakendatavad rütmimuusika esituses klaveril.