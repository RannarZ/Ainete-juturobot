Ainekursus toetab üliõpilase professionaalset arengut, pakkudes võimalusi teoreetiliste teadmiste ja praktiliste oskuste lõimimiseks teemadel nagu õppe kavandamine ja juhtimine, suhtlemine, õpetamine, õpikeskkond ja kaasav haridus. Kursuse esimeses osas keskendutakse õppija üldpedagoogiliste pädevuste arendamisele, teises osas aga ainedidaktilistele pädevustele. Õppeaine eesmärk on toetada üliõpilase kujunemist õpetajaks, sidudes erinevates moodulites omandatud teadmisi ja praktilisi kogemusi, võimaldades neid analüüsida ja rakendada. Aine läbinu oskab analüüsida ja hinnata õpivara ja õppemeetodeid, anda tagasisidet, reflekteerida oma õppetööd ja analüüsida õpikeskkonna sobivust seatud eesmärkidega.