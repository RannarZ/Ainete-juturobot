Aine eesmärgiks on pakkuda põhjalikku ülevaadet teadus- ja arendustegevuse (T&A) projektide teostatavus-tasuvus-analüüsi (TTA) metoodikast ja kommertsialiseerimisest tehnoloogiasektoris. Õppetöö käigus omandavad tudengid teadmised teadmus- ja tehnosiirdest, akadeemilise ettevõtluse eripäradest, tehnoloogiaettevõtete rahvusvahelistumisest ja ärimudelitest ning sektoriaalsetest arengutrendidest. Lisaks õpivad tudengid analüüsima ja kujundama T&A projektide sotsiaal-majanduslikku tasuvust, ettevõtete strateegiaid ja äriplaane, saades väärtuslikke erialaseid oskusi ja pädevusi tehnoloogiaprojektide juhtimises ja kommertsialiseerimises. Praktilisi kogemusi jagavad oma ala eksperdid, teadlased ja ettevõtjad.