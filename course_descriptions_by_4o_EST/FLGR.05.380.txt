Kursus uurib vene ja euroopa autorite teoseid, kus kujutatakse naabreid ja otsitakse Venemaa ja Euroopa ühiseid jooni ning erinevusi, samuti nende vastastikust mõju muutuvas maailmas. Eesmärk on analüüsida, kuidas eurooplaste ettekujutus venelastest ja venelaste arvamus eurooplastest on muutunud Venemaa ajaloo vältel ning kuidas tänapäeva sõda mõjutab neid kuvandeid. Kursusel osalevad üliõpilased saavad põhjaliku ülevaate mõlema regiooni kirjandusest ja oskavad neid teoseid interpreteerida ajaloo ja kultuuri kontekstis.