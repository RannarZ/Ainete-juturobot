Kursuse eesmärk on tutvustada tulevastele keemiaõpetajatele erinevaid võimalusi keemiatunni atraktiivsemaks muutmiseks, näiteks virtuaalreaalsuse, ümberpööratud klassiruumi ja põgenemistoa kasutamist. Seminarides käsitletud teemasid läbivad üliõpilased iseseisvalt praktiliste tööde näol, kursuse lõpus valmistavad nad ette ühe teemaploki, mida saab kasutada üldhariduskoolis. Kursuse läbinud üliõpilane teadvustab katsete sooritamise ja õpikule alternatiivsete meetodite vajalikkust, oskab ohutult kasutada kemikaale ja töövahendeid ning seostada koolikeemias käsitletavaid probleeme argielu ja teiste loodusteaduste probleemidega.