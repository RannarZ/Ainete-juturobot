Kursus tutvustab majandusmudelites kasutatavaid matemaatilisi meetodeid, sealhulgas maatriksalgebrat, diferentsiaal- ja integraalarvutust, optimeerimist ning diferentsiaal- ja diferentsvõrrandeid, mis on vajalikud majandusteaduslike õpikute ja teadusartiklite mõistmiseks. Õppetöös käsitletakse nii staatilist, võrdlev-staatilist kui ka dünaamilist analüüsi. Kursus keskendub erinevate matemaatiliste meetodite rakendamise ja kasutusvõimaluste näitlikustamisele majandusteoorias. Eesmärgiks on täiendada tudengi oskusi ja teadmisi nendes valdkondades, et suuta valida ja rakendada sobivaid meetodeid majandusmudelite analüüsimisel ning tulemusi tõlgendada. Täpsema info iga semestri kohta leiab õppeainete materjalide alt.