Praktika koosneb vaatlus- ja õpetamispraktikast, mille käigus tudeng tutvub praktikakoolidega, jälgib ja analüüsib tunde ning annab ise eesti keele tunde, mida hiljem analüüsitakse. Praktika eesmärk on valmistada tudengid ette eesti keele õpetamiseks teise või võõrkeelena. Praktika lõpus oskab tudeng rakendada didaktikakursustel õpitut tunni planeerimisel ja läbiviimisel, analüüsida eesti keele ainetundi ning oma pedagoogilist tegevust. Praktika toimub kokkulepitud ajakava alusel praktikakoolis.