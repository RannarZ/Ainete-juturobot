Riigiõiguse kursus käsitleb riigi ülesehitust, põhiõigusi ja nende kaitset ning riigi ja Euroopa Liidu õiguse vahekorda. Kursus hõlmab põhiseaduse olemust, funktsioone ja aluspõhimõtteid ning nende rakendamist, sealhulgas vastavaid õigusakte ja kohtupraktikat. Tudeng õpib tuvastama ja lahendama põhiseaduslikke probleeme, hindama põhiõiguspiirangute õiguspärasust ning analüüsima riigiõiguse allikaid, eriti Riigikohtu otsuseid. Samuti saadakse ülevaade Eesti põhiseaduslikest institutsioonidest ja nende suhetest ning Eesti ja Euroopa Liidu õiguse omavahelistest suhetest.