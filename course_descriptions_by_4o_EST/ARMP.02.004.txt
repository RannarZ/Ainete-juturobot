Kursus keskendub laboratoorsetele meetoditele immunoloogias, eeldades ka iseseisvat tööd teaduskirjandusega. Õppeainet läbides saab tudeng põhjalikud teadmised kaasaegsest immunoloogiast ja sellega seotud teaduslikest meetoditest. Tudeng õpib kriitiliselt analüüsima meditsiinilise immunoloogia teaduspublikatsioone ning koostama ja esitlema teaduslikke referaate. Kursuse käigus omandatakse ka teadmised teadustöö eetika põhimõtetest, arvestades immunoloogia eripära.