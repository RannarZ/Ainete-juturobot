Kursus annab ülevaate elektrokeemiliste uurimismeetodite tähtsamatest rakendusaladest ja tutvustab praktiliste probleemide lahendamiseks vajalikke meetodeid nagu tsükliline voltammeetria, pöörleva ketaselektroodi meetod ja elektrokeemiline impedantsspektroskoopia. Samuti analüüsitakse elektrilise kaksikkihi ja ioonide adsorptsiooni kvantkeemilisi mudeleid ning erinevate energiasalvestusseadmete, nagu superkondensaatorid ja patareid, tööpõhimõtteid ja kasutusvõimalusi. Kursus võimaldab tudengitel omandada teoreetilisi teadmisi ja praktilisi oskusi, et kriitiliselt hinnata rakenduselektrokeemia probleeme ja aidata kaasa jätkusuutliku ühiskonna arengule.