Kvantmehaanika kursus annab põhjaliku ülevaate mikromaailma protsesside teoreetilistest alustest, keskendudes mitterelativistlikule juhule, samal ajal kui relativistlikku kvantmehaanikat käsitletakse teoreetilise füüsika valikkursuses. Kursus tutvustab kvantmaailma seaduspärasusi, mis erinevad oluliselt klassikalise füüsika omadest, ning aitab üliõpilasel harjuda nende paradoksaalsusega. Kursuse läbinu mõistab laine-osakese dualismi ja kvantmehaanika postulaate, suudab lahendada Schrödingeri võrrandit lihtsamatel mudeljuhtudel ning omab ettekujutust kvantmehaanika kontseptuaalsetest ja filosoofilistest probleemidest, olles valmis nendel teemadel arutlema.