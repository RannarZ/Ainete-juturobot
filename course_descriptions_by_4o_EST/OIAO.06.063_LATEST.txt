Õppeaine keskendub võrdsuse põhimõtte mõistmisele lähisuhtevägivalla kontekstis, sealhulgas vägivalla olemusele, avaldumisvormidele, soodustavatele teguritele ja tagajärgedele. Käsitletakse ka perekonna arengut ja selle mõju vägivallale, osapoolte seisundit ning tugiteenuseid. Kursusel tutvustatakse lähisuhtevägivalda õigusrikkumisena ja arutletakse tegureid, mis aitavad juhtumeid tõhusalt lahendada. Erilist tähelepanu pööratakse Istanbuli konventsiooni nõuetele ja nende rakendamisele Eestis. Õppeaine läbimisel omandavad tudengid teadmised vägivalla spetsiifikast ja menetlemisraskustest ning orienteeruvad vastavates õigusaktides.