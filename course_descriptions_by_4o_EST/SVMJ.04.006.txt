Kursus pakub põhjalikku sissejuhatust R-i, ühte võimekamasse andmeanalüüsi- ja graafikakeskkonda, mille õppimine võib olla alguses keeruline. Kursuse eesmärk on aidata ühiselt sellest õppimiskõverast üle saada ning omandada kaasaegse R-i töövoo oskused, sh andmete sisselugemine, filtreerimine, grupeerimine ja professionaalse tasemega visualiseerimiste loomine. Tutvustatakse ka teisi lahendusi, nagu Tableau. Õpiväljunditeks on praktilised oskused andmeanalüüsiks R-is ja RStudio-s, sh andmete töötlemine, graafika loomine ggplot2 abil ning raportite automatiseerimine Rmarkdowni kasutades.