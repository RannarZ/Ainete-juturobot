Kursus annab põhjaliku ülevaate riskikäitumise mõistest, riskifaktoritest ja kaitsefaktoritest, samuti sekkumistest ja nende efektiivsusest. Lisaks tutvustatakse Eestis tegutsevaid riskikäitumise ennetamise ja leevendamisega tegelevaid institutsioone ning riskikäitumist reguleerivaid õigusakte. Kursusel õpitakse koostama ennetusprogramme ja rakendama erinevaid meetodeid riskikäitumise hindamiseks, leevendamiseks ja ennetamiseks, rõhutades koostöövõrgustike tähtsust ja sotsiaalset kaasatust. Õppija omandab teadmised, kuidas käsitleda alaealiste riskikäitumist ning rakendada praktilisi meetodeid ennetusvaldkonnas.