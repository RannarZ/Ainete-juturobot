Kursus tutvustab tõenäosusteooria põhikontseptsioone, sageli looduses ja täppisteadustes esinevaid juhuslikke suuruseid ja nende jaotusseadusi ning juhuslike andmete statistilise analüüsi meetodeid. Eesmärk on anda üliõpilastele teadmised vaatlusandmete ja mõõtmistulemuste töötlemisest, mis on vajalikud nii füüsika praktikumides kui üliõpilastöödes. Kursuse läbinud üliõpilane mõistab metroloogia põhialuseid, oskab rakendada mõõteprotseduuride juures enamkasutatavaid jaotusseadusi, hinnata mõõtmistulemusi ja nende määramatust ning planeerida ja optimeerida mõõtemetoodikat vastavalt ettenähtud veapiiridele ja olemasolevale mõõteaparatuurile.