Aine eesmärk on anda osalejatele põhjalik ülevaade sündmuste ohutusest ja ligipääsetavusest ning näidata, kuidas teooriat ja põhimõtteid rakendada praktikas. Õpingute käigus omandavad tudengid teadmised sündmuste ohutuse ja turvalisuse valdkonnast, õpivad planeerima ohutust ja hindama riske ning saavad tuttavaks Eesti seadusandluse ja avaliku ürituse loa taotlemise protsessiga. Samuti omandatakse baasteadmised sündmuste ligipääsetavusest. Aine esimene osa on eristava hindamisega ja teine osa mitteeristava hindamisega.