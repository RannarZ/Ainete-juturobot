Praktika käigus saab tudeng võimaluse rakendada teoreetilisi teadmisi praktiliste ülesannete lahendamisel ettevõttes või teaduslaboris. Tal on võimalus leida endale huvipakkuv töökoht, kogeda suhtlemist ja töötamist kollektiivis, planeerida aega ja eksperimente. Samuti õpib ta oma teadustulemusi esitama, analüüsima ja nende üle arutlema, hinnates samal ajal õpingute toetust praktilises töös ja tehes vajadusel ettepanekuid õppeprotsessi parandamiseks.