Üliõpilane tutvub üldapteegi ja haiglaapteegi tegevuse ja seadusandlusega, õpib ravimite käitlemist ja pakutavaid teenuseid, ning omandab oskusi ravimpreparaatide väljastamisel ja nõustamisel. Praktiliste ülesannete kaudu kordab ja kinnistab tudeng varasemaid teadmisi ravimite toimeainete, koos- ja kõrvaltoimete kohta, ning õpib hindama patsiendi seisundit, pakkuma iseravimisvõimalusi, ja vajadusel suunama arsti poole. Samuti õpitakse patsiendikeskset suhtlemist, teiste tervishoiutöötajatega suhtlemist, probleemide lahendamist empaatia kaudu ning kutseetika põhimõtete järgimist.