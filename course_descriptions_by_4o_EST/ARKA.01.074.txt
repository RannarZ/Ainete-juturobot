Üliõpilased saavad osaleda teadusprojekti kõikides etappides, kaasa arvatud teadustöö registreerimine eetikakomitees, andmete kogumine, statistiline analüüs, tulemuste vormistamine ja esitamine üliõpilaste teaduskonverentsil. Kursuse eesmärk on õpetada üliõpilastele kliinilise kardioloogia ja kardiokirurgia teadusliku uurimise põhialuseid. Õpiväljunditeks on teadusliku probleemipüstituse, uurimistöö kavandamise, läbiviimise, statistilise andmetöötluse ja tulemuste vormistamise oskused. Ainele registreerimiseks tuleb kokkuleppel võtta ühendust õppejõu Jaan Ehaga aadressil jaan.eha@kliinikum.ee.