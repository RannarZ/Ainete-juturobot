Ainekursus annab üliõpilastele põhilised teadmised ja oskused haridusteadusliku uurimistöö kavandamiseks ja läbiviimiseks, toetades neid uurivaks õpetajaks kujunemisel. Kursus õpetab, miks on õppimise ja õpetamise uurimine oluline, ning kuidas analüüsida ja hinnata haridusteadusliku uurimistöö olemust, teoreetilisi lähenemisi ja protsessi. Üliõpilased saavad teadmisi erinevate uuringudisaine, -strateegiate, andmekogumis- ja -analüüsimeetodite rakendamiseks ning digitaalse andmeanalüüsi programmide kasutamiseks. Lisaks õpitakse hindama uurimistööde kvaliteeti vastavalt esitatud kriteeriumitele.