Ainekursus annab ülevaate tsiviilõiguse oluliste institutsioonide - nagu lepingueelsed läbirääkimised, lepingutest tulenevad nõuded, lepinguvälise kahju hüvitamine, alusetu rikastumine ja asjaõiguslikud nõuded - omavahelistest seostest. Kursuse käigus lahendatakse praktilisi kaasusi, mis nõuavad teadmisi ja oskusi nimetatud õigusharude rakendamisel. Pärast kursuse läbimist on õppijatel vajalikud teadmised ja oskused komplekssete õigusküsimuste lahendamiseks tsiviilõiguse raames ning nad suudavad kasutada kaasuste lahendamisel õiguskirjandust ja kohtupraktikat.