Kursuse eesmärk on tutvustada orienteerumist kui tervislikku ja huvitavat vaba aja veetmise võimalust. Arvestuse saamiseks tuleb osaleda vähemalt kuuel Seiklushundi korraldatud orienteerumispäevakul Tartus ning sooritada arvestuslik test. Osaleda võib ka muudel orienteerumisüritustel kokkuleppel õppejõuga. Õppemaks tudengitele on 5 eurot päevaku kohta, sisaldades SI-pulga laenutust, mistõttu on minimaalne summa 30 eurot. Kursusel õpitakse orienteerumise põhialuseid, kaardil positsioneerimist ja liikumisteede analüüsi.