Kursus annab põhjaliku ülevaate atmosfääri ja kliimasüsteemi füüsikalistest ja keemilistest protsessidest ning nende omavahelistest seostest. Õpitakse matemaatiliste ja mõõtmismeetodite abil neidsamu protsesse kirjeldama ja analüüsima. Kursuse lõpus on üliõpilasel teadmised atmosfääri keemilisest koostisest ja mõõtmismeetoditest, arusaam atmosfääri struktuurist ja dünaamikast, oskus selgitada globaalset energiabilanssi ja kliimasüsteemi tagasisidemeid ning arutada kliimamuutuse põhjuste üle, sealhulgas inimtegevuse mõju kohta kliimale.