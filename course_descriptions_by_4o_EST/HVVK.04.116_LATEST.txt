Kursusel keskendutakse keha paigutamisele erinevatesse kontekstidesse ja selle kasutamisele erinevate kunstivormide kompositsioonides. Tudengid õpivad teadlikult valikuid tegema kompositsiooni loomisel, rakendades loovust ja fantaasiat tantsuliste väljendusvahenditega ning arendades koostööoskust tantsijatega. Samuti omandatakse oskusi koreograafiliste jadade loomises ja analüüsimises, silmas pidades liikumiskvaliteeti, ruumi, partnerit, aega, valgust ja heli. Kursusel arendatakse analüüsivõimet ja stiilitunnetust ning valmistatakse tudengeid ette lõputööks ja lavastuste loomiseks.