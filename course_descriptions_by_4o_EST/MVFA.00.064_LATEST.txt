Magistritöö kliinilise farmaatsia valdkonnas valmistab üliõpilase ette iseseisvaks teadustegevuseks, võimaldades tal demonstreerida ja rakendada oma oskusi. See hõlmab kaasaegse teaduskirjanduse ja metodoloogia tundmist, uuringute läbiviimist, erinevate andmetöötluse ja analüüsimise vahendite kasutamist ning teadustöö koostamist ja kirjutamist. Kursuse läbinu suudab hinnata uurimisprobleemi aktuaalsust, valida teadusteema, sõnastada eesmärgid, kavandada ja viia läbi uuringuid ning kriitiliselt analüüsida teaduskirjandust ja uurimistulemusi.