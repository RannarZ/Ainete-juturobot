Kursusel "Norra ja norrakad: Kes? Mis? Millal? Miks?" õpitakse tundma Norra ühiskonda ja kultuuri, uurides erinevaid tekstilisi ja (audio)visuaalseid allikaid lingvistilisest, sotsiaalsest ja kirjanduslikust aspektist. Tutvutakse Norra ühiskonda kujundanud tähtsamate sündmuste, kultuurispetsiifiliste fenomenide, muusika- ja filmimaailma ning suhtlus- ja (pop)kultuuriga. Kursuse eesmärk on avardada üliõpilaste maailmapilti ning lõpptulemusena omandavad üliõpilased Norra kultuurispetsiifilisi teadmisi, mida nad suudavad ka rakendada.