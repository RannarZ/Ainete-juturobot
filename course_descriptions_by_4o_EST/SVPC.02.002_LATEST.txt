Õppeaine eesmärk on süvendada tudengi teoreetilisi teadmisi ja praktilisi oskusi turismiorganisatsiooni töö, sealhulgas tootearenduse ja turunduse valdkonnas. Õppeaine läbinu saab põhjaliku ülevaate praktikakoha toimimise põhimõtetest, analüüsib tooteid ja teenuseid ning nende sobivust eri kliendirühmadele. Ta koostab organisatsiooni väärtuspakkumise ja hindab oma tööülesannete sooritust, kasutades korrektset erialasõnavara ja teabeallikaid. Praktika raames koostatakse ja kaitstakse aruanne.