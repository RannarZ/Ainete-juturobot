Kursusel antakse põhjalik ülevaade Eesti eraõiguse reformidest võlaõiguses, asjaõiguses, perekonnaõiguses ja pärimisõiguses, analüüsides nende arengut transformatsiooniühiskonna kontekstis. Tutvustatakse uuendusi ja innovatiivseid lähenemisi Euroopa eraõiguse harmoniseerimisprotsessis ning käsitletakse inimõiguste kaitset eraõiguse normidega. Peamine rõhk on tsiviilõiguse üldosal, lepinguõigusel, üksikutel lepinguliikidel ja abikaasade varalistel suhetel. Kursus võimaldab omandada põhiteadmised Eesti eraõiguse süsteemist ja selle institutsioonidest ning mõista Euroopa eraõiguse harmoniseerimise mõju Eesti õigusreformidele. Õppeaine läbinu tunneb Eesti eraõiguse süsteemi, oskab leida vajalikke õigusakte ja tunneb olulisi regulatsioonipõhimõtteid.