Ainekursus põhineb erinevate külalislektorite loengutel, mis muutuvad igal õppeaastal ja sisaldavad arutelusid. Kursuse eesmärgiks on tutvustada erinevaid viise, kuidas proaktiivselt reageerida ühiskonnas toimuvatele muutustele läbi organisatsioonide, inimrühmade ja koostööprotsesside strateegilise ning taktikalise juhtimise. Pärast kursuse läbimist tunneb tudeng erinevaid muutuste juhtimise viise ning oskab neid omavahel võrrelda, mõistab muutuste eestvedajate ja nõustajate rollimudeleid ning suudab analüüsida nende kasutusvõimalusi isikliku arengukava kontekstis.