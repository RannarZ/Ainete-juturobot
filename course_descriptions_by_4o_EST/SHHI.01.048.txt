Seminaritöö on juhendaja suunamisel koostatud süstematiseeritud ülevaade pedagoogilisel teemal, mille eesmärk on arendada oskust otsida, analüüsida ja refereerida teaduslikku kirjandust ning koostada akadeemilist teksti. Seminaritööd oponeerib teine üliõpilane ning selle põhjal kavandatakse bakalaureusetöö projekt. Üliõpilane õpib töö käigus kriitiliselt analüüsima ning süstematiseerima kirjandust, püstitama uurimisprobleeme, kasutama korrektset teaduskeelt, kaitsma oma seisukohti avalikul arutelul ning andma tagasisidet kaaslaste töödele.