Õppeaine annab baasteadmised ettevõtlusest, selle erinevatest vormidest, ettevõtlusprotsessist ja -keskkonnast. Kursuse käigus hinnatakse enda oskusi ettevõtjana või ettevõtliku töötajana, planeeritakse meeskonnatööna ärimudel, analüüsitakse seda ettevõtluskeskkonna mõjude põhjal ning esitatakse tehtud töö teistele meeskondadele. Samuti antakse ülevaade Eesti ettevõtlusõppe võrgustikust ja kavandatakse tegevusi ettevõtliku hoiaku kujundamiseks nii endal kui õpilastel. Õppeaine eesmärgiks on mõista ettevõtluspädevust, kavandada ettevõtlustegevusi ja toetada ettevõtjaks või ettevõtlikuks õpetajaks saamist.