Antud õppeaine annab ülevaate kvaliteedi määratlustest ja käsitlustest ning kvaliteedijuhtimise põhialustest. Tutvustatakse olulisi kvaliteedigurusid ja nende panust valdkonna arendamisse, samuti käsitletakse Deming'i pideva parendamise ringi ja selle rakendusvõimalusi. Õppija saab teadmisi kvaliteediauhindadest, programmidest ja -märgistest, sealhulgas turismivaldkonnas. Kursusel õpitakse kvaliteedijuhtimise töövahendeid ning turismis kasutatavaid kvaliteedi mõõtmise ja hindamise mudeleid. Lõpetuseks analüüsitakse turismiettevõtte või -sihtkoha kvaliteeti, leitakse parendusvõimalusi ja kavandatakse parendustegevusi.