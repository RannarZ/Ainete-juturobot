Õppeaine käigus külastavad üliõpilased erinevaid haridusasutusi, et omandada kogemusi töövarjuna ning reflekteerida neid praktikapäeviku kaudu. Praktikapäevik peab olema elektroonilises vormis ja analüüs esitatud hiljemalt nädal pärast vaatluspraktika päeva. Üliõpilased, kes ei saa praktikas osaleda, peavad informeerima õppejõudu ning sooritama lisaülesande, mis hõlmab kursusekaaslaste vaatlusrefleksioonide analüüsi ja koondraporti esitamist. Õppeaine eesmärk on aidata üliõpilasel häälestuda praktikakoha oludega ning valmistuda põhipraktikaks. Õppeaine edukalt läbinud üliõpilane omab ülevaadet vaadeldud õpi- ja töökeskkonna ning ametikoha eripäradest ning oskab kirjeldada organisatsioonikultuuri olulisi tunnuseid.