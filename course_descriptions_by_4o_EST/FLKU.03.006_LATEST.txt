Magistriseminaride eesmärk on tutvustada üliõpilastele magistriprogrammi võimalusi ja osakondades tehtavaid teadusprojekte, aidata neil koostada teadlik semestriplaan ning individuaalne õpitee kava. Kursuse teine osa keskendub magistritöö kavandi süvitsi analüüsimisele, pakkudes üliõpilastele jooksvalt tagasisidet uurimistöö erinevatele etappidele ja esilekerkivatele probleemidele. Seminaride käigus arendatakse oskusi teadlikult planeerida oma õppeprotsessi, analüüsida kriitiliselt erialast kirjandust ja kavandada empiirilise materjali kogumist ning analüüsi. Õppeaine läbimisel oskab üliõpilane planeerida ja läbi viia akadeemilist uurimistööd ning suhelda konstruktiivselt kaasõppijatega, andes ja saades tagasisidet.