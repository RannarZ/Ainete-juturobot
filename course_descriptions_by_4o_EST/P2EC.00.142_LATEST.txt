Praktika Skytte poliitikauuringute instituudis on sihipärane tegevus, mille jooksul üliõpilane rakendab õpitut reaalses töökeskkonnas juhendaja toetusel. 6-nädalane, 40 tundi nädalas kestev praktika aitab kinnistada teoreetilisi teadmisi praktilise töö kaudu ning arendada aja- ja projektijuhtimis-, meeskonnatöö- ja suhtlemisoskusi. Praktika ülesandeks on tutvuda erialaga seotud asutuste töökorraldusega ning jälgida erinevaid tööprotsesse, toetamaks õppekava eesmärkide ja õpiväljundite saavutamist.