Aine sisuks on matemaatikaõpetajana töötamise kogemuse omandamine üldharidus- või kutsekoolis, sealhulgas erialase metoodika rakendamine praktikas. Praktika eesmärk on aidata tudengil arendada tööturule minekuks vajalikke oskusi, katsetada igapäevase töörutiini taluvust ja õppida tundma koolis töötamise eripära. Edukas läbimine annab ülevaate kooli rollist haridusmaastikul ja karjäärivõimalustest, arendades suhtlemisoskust, kohuse- ja vastutustunnet ning teadmiste rakendatavust tööülesannete lahendamisel.