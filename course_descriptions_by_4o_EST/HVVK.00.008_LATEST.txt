Kursus koosneb sissejuhatusest ja kuuest teemast, mis hõlmavad õppematerjali kvaliteeti, õppekirjanduse struktuuri ja keelt, illustratsioonide kasutamist, teksti mõistmist hindavaid ülesandeid, väärtushoiakute kujundamist ning teiste autorite tööde kasutamise põhireegleid. Kursuse eesmärgiks on anda teoreetilisi aluseid õppekirjanduse koostamiseks. Pärast kursuse edukat läbimist on tudengitel põhjalikud teadmised õppekirjanduse koostamise põhimõtetest ning oskused õppematerjali struktuuri loomisel, huvitaval ja arusaadaval esitamisel, illustratsioonide kasutamisel, väärtushinnangute kujundamisel ning teiste autorite tööde korrektsel kasutamisel.