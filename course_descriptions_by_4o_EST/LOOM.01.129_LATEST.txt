Lühikursus keskendub Tartu kesklinna soontaimede, sammalde ja samblike elurikkuse uurimisele nii välisvaatluste kui laboratoorsete tööde kaudu. Kursuse praktiline osa toimub nädalavahetusel, kus osalejad õpivad tundma erinevaid liike ja nende rolli linnakeskkonnas ka vihmase ilmaga. Lisaks praktikale esitavad tudengid teemakohase essee ja teevad linnas vähemalt 10 erineva liigi vaatlust PlutoF GO rakenduse abil. Kursuse eesmärgiks on suurendada teadlikkust linnaruumi elurikkusest ja selle ökoloogilisest tähtsusest, pakkudes vahvaid ja harivaid keskkonnauuringutega seotud teadmisi ja oskusi.