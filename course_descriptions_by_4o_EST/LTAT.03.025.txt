Kursuse eesmärk on anda alusteadmised programmeerimiseks C++ keeles ja tutvustada programmeerimiseks vajalikke vahendeid. Pärast kursuse läbimist on üliõpilane tutvunud kaasaegse C++ süntaksi ja võimalustega, oskab viiteid ja viidetega töötada ning suudab selgitada objekt-orienteeritud paradigma põhimõisteid ja analüüsida vastavaid programme. Tudeng on võimeline koostama, siluma ja dokumenteerima C++ keeles programme ning tunneb erinevaid töövahendeid ja keskkondi.