Magistrieksam koosneb kolmest osaeksamist, mis toimuvad vastavalt esimesel, teisel ja kolmandal semestril, igaüks 5 EAP mahus. Esimene osa keskendub õpioskuste arendamisele ja eneseanalüüsile, teine osa juhtimiskommunikatsioonile ning erinevate juhtumite analüüsile ja lahendamisele, ning kolmas osa praktilise muutuse projekti läbiviimisele töökohal. Iga osaeksam hõlmab nii probleemi- ja kogemusanalüüsi seminare kui ka kirjalikke ülesandeid, et integreerida ja rakendada saadud teadmisi ning oskusi professionaalses kontekstis. Õppeaine läbimine näitab üliõpilase suutlikkust oma erialaseid pädevusi kõrgel tasemel analüüsida ja eetilise kommunikatsiooni põhimõtteid rakendada.