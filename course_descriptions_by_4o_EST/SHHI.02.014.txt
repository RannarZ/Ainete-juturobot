Tervis ja tervise erinevad kontseptsioonid, tervisedenduse ja -kasvatuse mõisted ning nende mõju indiviidi ja organisatsiooni heaolule on olulised teadmised, mida saab rakendada koolieelses lasteasutuses. Õppekava annab baasteadmised ja oskused, et käsitleda tervise, turvalisuse ja heaolu teemasid süsteemselt. Tudengid õpivad kavandama lõimitud ja lapsekeskseid tegevusi, kujundama psühhosotsiaalset ja füüsilist kasvukeskkonda ning orienteeruma tervise ja heaoluga seotud uuringutes, seadusandluses ja statistikas. Lisaks iseloomustatakse inimese erinevaid elundkondi ning nende ülesandeid.