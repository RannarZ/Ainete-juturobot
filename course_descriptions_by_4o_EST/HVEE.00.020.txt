Mooduli "Erialane eesti keel" eesmärk on toetada üliõpilaste oskust lugeda ja kirjutada eestikeelseid erialatekste. Õppetöö sisaldab nii individuaalset kui ka rühmatööd, kus üliõpilane annab kaasõppijatele tagasisidet ja teeb selle põhjal oma tekstis muudatusi. Kursuse läbinud õppija õpib kasutama kaasaegseid infootsinguvõtteid, analüüsima erialaseid teadustekste, kavandama kirjutamisprotsessi ning kirjutama hästi struktureeritud ja korrektses keeles tekste. Lisaks arendab õppija oskust tagasisidestada kaasõppijate tekste ja koostööd ühisdokumendis.