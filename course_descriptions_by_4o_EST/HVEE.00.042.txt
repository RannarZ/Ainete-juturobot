Kursus koosneb kokku kümnest loengust, millest viis käsitlevad seto keelt ja viis seto kultuuri. Keeleosas tutvustatakse seto keele ja kirjaviiside kujunemislugu ning nimevara, kultuuriosas käsitletakse seto kirjandust, näitekunsti, kujutavat kunsti, muusikat ja kultuurisündmusi. Kursus sobib nii algajatele kui ka neile, kes soovivad oma seniseid teadmisi täiendada. Kursuse läbimisel õpitakse tundma seto keele ja tänapäevase kultuuri põhijooni ning tähtsamaid omakeelse kultuuri edendajaid.