Aine keskendub uuema museoloogilise teooria ja praktika analüüsimisele, et käsitleda muuseumimaastikku ja mäluasutusi puudutavaid olulisi teemasid nagu eetika, tehnoloogia areng, rohepööre, koostöö loovuurijatega ning vähemuste kaasamine. Kursus algab kahepäevase intensiivseminariga, millele järgneb iseseisev töö veebis ja käsitlemata teemade süvaanalüüs. Aine läbimine annab õppijale võimaluse mõista ja kirjeldada muuseumivaldkonna tulevikutrende ja nende mõju igapäevatööle nii lühikeses kui ka pikas perspektiivis. Intensiivseminar toimub 14. ja 15. märtsil Jakobi 2-114.