Tutvumis- ja vaatluspraktika on bakalaureuseõppe üliõpilaste esimene koolipraktika, mille eesmärk on anda ülevaade haridusasutuse õppe- ja kasvatusprotsessist ning arendada õpetaja ja õpilaste tegevuste analüüsimisoskust. Praktika käigus jälgivad üliõpilased koolielu üldist korraldust, osalevad õppetöö ettevalmistamises ja läbiviimises ning saavad esmast õpetamiskogemust. Eduka praktika tulemusena oskavad üliõpilased kirjeldada ja analüüsida õpetaja ja õpilaste tegevusi ning abistada õpetajat tunnikavade koostamisel ja kirjandite parandamisel.