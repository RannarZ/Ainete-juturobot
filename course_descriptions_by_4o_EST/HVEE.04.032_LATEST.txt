Käesoleva kursuse eesmärk on tutvustada tudengitele tänapäevaseid uurimissuundi keeleteaduses, keskendudes nii funktsionaalsetele kui ka formaalsetele lähenemistele. Kursusel õpitakse rakendama olulisi põhimõisteid ning loetakse ja analüüsitakse baastekste erinevate teooriate kontekstis. Õppe lõppedes suudab üliõpilane kriitiliselt analüüsida erinevaid keeleteaduse teooriaid, võrrelda nende seisukohti ning arutleda erinevate keelele lähenemise võimaluste üle keeleteaduses.