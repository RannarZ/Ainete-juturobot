Kursus keskendub erialakirjanduse ülevaate koostamise ja teaduspublikatsioonide kavandamise põhimõtetele, lõpetades kirjanduse ülevaatel põhineva publitseerimisplaani koostamise ja selle aruteluga doktoriseminaris. Kursuse eesmärk on arendada doktorandi oskusi analüüsida erialakirjandust ja planeerida uurimistöö tulemuste publitseerimist. Kursuse läbinu orienteerub hästi oma uurimisvaldkonna kirjanduses, suudab leida uurimistühikuid ja sõnastada uurimisküsimusi ning kavandada teaduspublikatsioone.