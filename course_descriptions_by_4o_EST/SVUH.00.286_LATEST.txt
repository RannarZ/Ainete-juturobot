Õppeaines käsitletakse terviklikkuse ja süsteemse lähenemise teaduslikke aluseid ning jätkusuutliku maailmavaate avaldumist erinevates eluvaldkondades. Eesmärgiks on laiendada jätkusuutlikkuse mõistet ja seostada seda aktiivse koosloome ja grupiprotsessidega. Õppija mõistab jätkusuutliku maailmavaate aluseid, oskab seda rakendada erinevates eluvaldkondades ning saab aru Maal toimuvate protsesside omavahelisest seotusest ja koostöö rollist. Õppeaine raames kogetakse ka koosloomelisi grupiprotsesse ja omandatakse vajalikud oskused nende iseseisvaks kasutamiseks.