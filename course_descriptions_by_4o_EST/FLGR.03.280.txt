Kursuse eesmärk on anda ülevaade romaani keeleruumile iseloomulikest tippteostest ja nende populaarsuse põhjustest. Kursusel tutvutakse esmaste kirjandusliku teksti analüüsi meetoditega ning rakendatakse loengutes omandatud kirjandusteooria teadmisi. Õppeaine läbinud tudengid tutvuvad tähtteostega, mille ajaloolis-kultuuriline taust on hilisema õppe käigus oluline, ning arendavad nii info kogumise kui ka kriitilise selekteerimise oskust, sealhulgas digitaalset kirjaoskust. Kursuse raames omandatakse meeskonnatöö kogemus ja arendatakse suulist väljendusoskust.