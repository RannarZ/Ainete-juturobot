Kolme semestri jooksul peab üliõpilane tegema kolm iseseisvat tööd ja osalema aktiivselt vähemalt 66% seminaridest, analüüsides kaastudengite töid ning esitades küsimusi, kommentaare ja soovitusi. Esimeses seminaris tuleb koostada populaarteaduslik artikkel magistritöö põhjal, teises seminaris esitada magistritöö uurimiskava ettekandena ning kolmandas seminaris teha põhjalik ettekanne magistritöö teoreetilisest sissejuhatusest või andmestikust ja metoodikast. Kursus valmistab tudengeid ette iseseisvaks teadustööks ning arendab nende oskusi teadusartiklite koostamisel, uurimistöö kavandamisel, esitlustehnikates ja tagasiside andmises.