Kursuse eesmärk on võimaldada tudengitel osaleda suurimas rahvusvahelises sünteetilise bioloogia võistluses iGEM, kus nad saavad proovida ennast erinevates teadustöötaja rollides. Kursus arendab üliõpilaste õpioskusi, ajaplaneerimist ja iseseisvat tööd, andes samal ajal praktilise kogemuse laboris töötamisel, teaduse populariseerimisel, rahanduse otsimisel ja teaduskonverentsidel tulemuste esitamisel. Kursuse läbinud üliõpilased saavad selge ettekujutuse eksperimentaalse teadustöö iseloomust, mis aitab neil teha kaalutud karjäärivalikuid pärast ülikooli lõpetamist.