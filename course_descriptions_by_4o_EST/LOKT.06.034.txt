Loeng annab põhjaliku ülevaate mõõtmisi käsitlevast seadusandlusest, sealhulgas mõõteseadusest ja selle rakendusaktidest ning seadusandlusest, mille rakendamine baseerub mõõtmistel, nagu lubatud piirnormid ja nõutavad väärtused. Samuti käsitletakse EL vastavate aktidega seotud teemasid ning mõõtmiste ja analüüside usaldusväärsuse tagamise võimalusi. Tudengid omandavad süsteemse arusaamise mõõtmisi käsitlevast seadusandlusest, juriidilistest meetoditest kindlustamaks mõõtetulemuste usaldusväärsust ja seadusloome trendidest ning õpivad rakendama saadud teadmisi reaalelu olukordades.