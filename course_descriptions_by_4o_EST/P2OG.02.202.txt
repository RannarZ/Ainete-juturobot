Õppeaine hõlmab rahvusvahelise mereõiguse põhilisi õigusallikaid, osapooli ja ajaloolist arengut, keskendudes merevöönditele nagu siseveed, territoriaalmeri, arhipelaagiveed, kontrollvöönd, majandusvöönd, mandrilava, avameri ja süvameri. Erilist tähelepanu pööratakse välisriikide laevade ja lennukite läbipääsuõigustele, väinadele, merepiiride delimiteerimisele, teaduslikele mereuuringutele, merekeskkonna kaitsele, merendusjulgeolekuõigusele, inimõiguste kaitsele merel ning vaidluste lahendamisele. Kursus annab põhjalikud teadmised ÜRO mereõiguse konventsiooni raames ning oskuse lahendada praktilisi mereõiguslikke probleeme. See on avatud ka neile tudengitele, kes kirjutavad mereõiguse alaseid uurimis- või magistritöid.