Kursus annab üliõpilastele ülevaate Eesti koolimatemaatika ainekava arengust ning praegu kehtiva ainekava põhisisust ja selle esitusest erinevates õpikutes. Kursuse läbinu tunneb Eesti koolimatemaatika ajaloo olulisemaid momente, oskab iseloomustada õppekavade arengutendentse, tunneb matemaatika ainesisu IV-XII klassides ning oskab defineerida koolimatemaatika põhimõisteid, tõestada teoreeme ja lahendada raskemaid ülesandeid. Lisaks teab üliõpilane praegu kasutusel olevaid matemaatikaõpikuid ja oskab neid võrdlevalt iseloomustada. Kursus on osaliselt veebipõhine.