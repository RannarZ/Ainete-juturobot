Tartu Ülikooli Viljandi kultuuriakadeemia kultuurikorralduse õppekava lõputöö koosneb sündmuse korraldamisest ja sellega seotud protsesside analüüsist. Sündmus peab olema seotud kultuurikorralduse valdkonnaga ja olema avalik, toimuma hiljemalt aasta enne lõputöö kaitsmist ning korraldaja peab olema juriidiline isik. Lõputöö peamised osad on sündmuse korraldava organisatsiooni analüüs, korraldusprotsessi ülevaade ja eneseanalüüs. Töö koostamisel on oluline komplekssus ning lõputööks valitud sündmus ja ülesanded peavad olema seotud erinevate kultuurikorralduse töövaldkondade ja erialaste aspektidega. Tudengilt oodatakse uurimisprobleemi määratlemist, asjakohaste allikate kasutamist, sobivate uurimismeetodite rakendamist ja tulemuste analüüsi erialases kontekstis ning töö esitlemist ja kaitsmise oskust.