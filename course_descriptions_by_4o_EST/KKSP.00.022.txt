Lõpueksami eesmärk on hinnata, kas üliõpilaste teoreetilised teadmised vastavad bakalaureuse õppekava õpiväljunditele. Positiivselt hinnatud üliõpilane omab põhjalikke teadmisi inimese organismi ehitusest ja talitlusest ning seostab liigutustegevuse ja kehalise aktiivsusega kaasnevaid protsesse. Lisaks mõistab ta organite koostööd liigutustegevusel ja suudab analüüsida struktuurimuutusi ning biokeemilisi protsesse treenituse ja töövõime hindamiseks. Tudeng omab ka teadmisi organisatsiooni juhtimisest ja spordiliikumise probleemidest erinevatel tasanditel.