Magistritöö koostamine ja kaitsmine keeleteaduse õppekava raames arendab üliõpilase teaduslikku mõtlemist ning oskust leida uurimisteema, määratleda seotud probleemid ja teha uurimistööd. Õppeaine läbinud tudeng suudab korrektselt sõnastada uurimisprobleemi, eesmärgi ja -küsimused, valida sobiva meetodi ja materjali, analüüsida ning esitleda saadud tulemusi, vormistada uurimistöö vastavalt nõudmistele ning tutvustada ja kaitsta oma seisukohti akadeemilises diskussioonis. Täpsem info lõputöö nõuete ja kaitsmise korra kohta on õppematerjalides.