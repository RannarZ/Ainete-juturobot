Kursusel tutvustatakse Eesti raamatu ajaloos olulisi fakte, perioode, kirjastusi ja isikuid ning uuritakse kultuurilisi, tehnilisi ja majanduslikke tegureid, mis on mõjutanud raamatute väljaandmist ja levikut. Kursuse eesmärk on arendada erialast professionaalsust, aidates mõtestada eesti raamatu ajaloo muutumisprotsesse ja seoseid teiste kultuurivaldkondadega. Õppeaine läbinu omab ülevaadet eesti raamatu ajaloo põhiprobleemidest ja suundumustest, oskab seostada erinevaid ajastuid ja trükiseid, leida sisemisi seoseid ning siduda mineviku protsesse kaasajaga, samuti orienteerub eestikeelsete raamatuliikide struktuuris.