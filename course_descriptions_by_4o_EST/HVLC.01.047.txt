Aine eesmärk on tutvustada kultuuridevahelist suhtlust, tuginedes kultuuri-, keele- ja tõlketeooriatele ning luua alus interkulturaalse suhtluspädevuse arenemisele. Kursusel käsitletakse kultuuri mõiste erinevaid lähenemisi ja kultuuride võrdlemise võimalusi, samuti kaasaegseid kriitilisi kultuuri vaatlemise võimalusi globaliseerumise kontekstis. Üliõpilased omandavad oskuse kultuuridevahelisi erinevusi ja sarnasusi konteksti arvestades analüüsida ning õpivad vältima praktikas kultuuridevahelises suhtluses tekkida võivaid probleeme.