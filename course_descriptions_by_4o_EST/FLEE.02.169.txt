Pedagoogiline praktika kestab 10 nädalat, mille jooksul üliõpilane saab kogemuse eesti keele ja kirjanduse õpetamisest nii põhikoolis kui ka gümnaasiumis. Praktika eesmärk on arendada aine- ja kutsealaseid pädevusi, integreerida erialaaineid kasvatusteadusliku lähenemisega ning kriitiliselt analüüsida oma kogemusi. Õpiväljundite hulka kuulub eneseanalüüs õpetajana, erinevate õpetamismeetodite tundmine ja oskus neid kasutada, õpilaste individuaalsuse märkamine ning koostöö tegemine praktikaga seotud inimestega. Praktika lõppedes on üliõpilane koostanud nõuetekohase õpimapi.