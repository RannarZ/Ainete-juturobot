Kursus keskendub laste sagedamini esinevatele probleemidele koolieelses ja koolieas, käsitledes kõne, suhtlemise, kohanemise, keskendumis- ja käitumisprobleeme. Samuti antakse ülevaade une, söömise, ainevahetus- ja geneetiliste haiguste ning traumade mõjust lapse arengule. Tutvustatakse probleemide lahendamise sekkumisvõimalusi ja tugisüsteeme ning analüüsitakse erinevaid juhtumeid, sealhulgas probleemsete laste vanemate toimetulekut, ressursse ja reaktsioone.