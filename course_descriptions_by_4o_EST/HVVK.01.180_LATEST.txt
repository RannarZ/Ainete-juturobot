Käesoleva kursuse käigus toimub kümme erineva lähteülesandega 3-tunnist klassuurit, mille eesmärgiks on omandada veenev käeline skitseerimisoskus hoone eskiisprojekti koostamiseks. Kursus keskendub hoone erinevate funktsioonide koostoimimise loogikale, tavaliste komponentide gabariitidele ning arhitektuurse graafika märgisüsteemi tundmaõppimisele. Edukal läbimisel suudab tudeng vabakäeliselt skitseerida hoone plaane, vaateid ja lõikeid proportsionaalselt ning omab arusaamist levinumatest mööbli ja ehitusdetailide mõõtudest.