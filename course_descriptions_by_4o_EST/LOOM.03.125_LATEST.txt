Settekivimite petroloogia kursusel antakse ülevaade settimis- ja diageneetilistest protsessidest settekivimite moodustumisel ning analüüsitakse nende seoseid sedimentatsioonibasseinide arengu ja geotektooniliste protsessidega. Praktilises osas õpitakse uurimismeetodeid settekivimite diageneetiliste struktuuride ja tekstuuride ning mineraalse ja keemilise koostise analüüsimiseks. Kursuse läbinu omandab oskused erinevate settekivimite analüüsimeetodite kasutamiseks ning oskab interpreteerida sette- ja diageneesitingimusi kivimite makro- ja mikroanalüüsi põhjal.