Kursus keskendub algteadmiste andmisele vene keelest, arendades lugemisoskust, suulist ja kirjalikku väljendusoskust. Tudeng omandab oskuse lugeda ja mõista lihtsamaid venekeelseid tekste, kasutada õpitud sõnavara ja grammatikat igapäevastes olukordades, tekitada sotsiaalset kontakti ning kirjeldada oma perekonda, kodulinna, huvialasid ja päevaplaani. Grammatika hõlmab nimisõnade grammatilist sugu, käändeid, isikulisi ja omastavaid asesõnu ning tegusõna vorme olevikus, minevikus ja tulevikus. Grupp B on mõeldud intensiivsemaks õppeks tudengitele, kes räägivad slaavi keeli või kellel on eelnev vene keele kogemus.