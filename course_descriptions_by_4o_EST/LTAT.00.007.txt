Seminar valmistab üliõpilasi ette iseseisvaks uurimistööks, õpetades tundma erialakirjandust ja lõputöö vormistust. Kursusel õpitakse kirjutamis-, viitamis- ja keelekasutusoskusi, koostama ja esitama sisukaid akadeemilisi ettekandeid ning koostööd tegema juhendaja ja kaastudengitega. Lisaks arendatakse eneseanalüüsi oskust, ajakava koostamise ja järgimise, ning oma tugevuste ja nõrkuste määratlemise oskust. Kursuse läbinu suudab korrektselt väljendada oma mõtteid arvutiteaduse-alastes teemades, analüüsida oma õppimisvajadusi ja koostada teaduskeele normidele vastavaid tekste.