Kursus koosneb kolmest moodulist: erialakeel, kirjutamine ja tarbetekstid. Õppe eesmärk on parandada eestikeelsete erialatekstide lugemise ja kirjutamise oskust. Kursuse läbinu oskab tõhusalt kavandada kirjutamisprotsessi, kasutada tänapäevaseid keeleallikaid, koostada hästi struktureeritud ja vigadeta tekste ning vormistada erinevaid tarbetekste, näiteks e-kirju ja motivatsioonikirju. Lisaks õpib tudeng oma tugevaid ja nõrku külgi analüüsima, et oma kirjutamisoskust veelgi arendada.