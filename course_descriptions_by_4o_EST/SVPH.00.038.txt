Karjäärinõustaja töö teoreetiliste aluste ja praktika sidumine on selle kursuse keskne teema. Käsitletakse juhtumianalüüsi vajalikkust nõustamisprotsessis, keerulisi juhtumeid ja eetilisi dilemmasid ning võrgustikutööd. Kursus annab oskused karjäärinõustaja töö juhtumite kontseptualiseerimiseks ning toetab eneseanalüüsi ja professionaalset arengut. Seminarideks tuleb lugeda määratud artikleid, mille ülevaade antakse esimeses seminaris.