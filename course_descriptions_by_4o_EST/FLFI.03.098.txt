Kursus tutvustab erinevaid teoreetilisi lähenemisi teaduslike ideede ajaloo uurimisel ning analüüsib Euroopa teaduse ajaloo olulisemaid näiteid, nagu müüdiliselt mõtlemiselt teaduslikule üleminek, geotsentriline ja heliotsentriline maailmapilt, njuutonlik pööre ja tänapäevase teaduse tekkimine. Eesmärk on anda ülevaade teaduslike ideede arengust, nende teoreetilistest alustest ja meetoditest ning arendada tekstianalüüsi, akadeemilise kirjutamise ja suulise esinemise oskusi. Kursuse edukalt läbinud üliõpilane tunneb peamisi uurimismeetodeid ja teoreetilisi lähenemisi, oskab analüüsida ajaloolisi näiteid ning esitleda oma analüüsitulemusi. Täpsem info, juhised, ajakavad ja seminarid on saadaval Moodle'is, osa seminare võib toimuda Zoomis.