Lõpueksam koosneb loomingulisest projektist, näiteks kontserdist või etendusest, ning kirjalikust tööst, mis seostub projekti loomingulise osaga. Eksam annab võimaluse näidata õppetöö vältel omandatud teadmisi ja praktilisi oskusi. Üliõpilane valmistab ette kuni 45 minuti pikkuse lastekontserdi, kus noored võivad olla vanuses 3–19. Lisaks kontserdi ettevalmistamisele on üliõpilane ka ise muusikaliselt tegev. Kirjalik töö sisaldab kontseptsiooni selgitust ja muusikalist analüüsi koos noodimaterjaliga ning kirjaliku tööga esitatakse kontserdi kvaliteetne videosalvestus.