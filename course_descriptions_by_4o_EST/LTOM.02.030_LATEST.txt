Kursus seob rahvusvahelise rände makroperspektiivi kohalike rahvastiku- ja linnaarengu protsessidega ning paigutab Euroopa ja Eesti linnade trendid globaalsesse linnastumise konteksti. Tunnid hõlmavad erinevaid rände- ja elukohamobiilsuse tüüpe, sotsiaalmajanduslikku ja etnilist segregatsiooni, elukaare teooriaid ning hargmaisust. Õppeaine raames viiakse läbi praktilisi harjutusi ja arutelusid, kus kasutatakse erinevaid pedagoogilisi võtteid, kombineerides individuaalset tööd meeskonnatöö ja aruteluseminaridega. Tudengitel on võimalus kohtuda Eestis linnapoliitikaid kujundavate ja pagulaste integreerumist korraldavate võtmeisikutega, mis aitab teoreetilisi teadmisi praktiliste väljunditega siduda.