Kahe nädala jooksul tehakse praktikat koolis, kus üliõpilane tutvub klassiõpetaja tööga, täidab erinevaid ülesandeid, vaatleb ja analüüsib õppetööd ning viib läbi 10 proovitundi I kooliastmes. On oluline osaleda ava- ja lõppseminaril ning sooritada kaks kodutööd Moodle keskkonnas. Aine eesmärk on toetada üliõpilase kujunemist I kooliastme õpetajaks, täiendada refleksiooni- ja analüüsioskust. Õpiväljundid hõlmavad sobivate õpetamismeetodite rakendamist, enda õppetundide analüüsi ning õpetaja ametiga seotud ülesannete mõtestamist.