Kaasaegne psühholoogia hõlmab lisaks inimestevahelise interaktsiooni mõistmisele ka inimese ja tehissüsteemide interaktsiooni. Kursusel omandatakse teadmised ja oskused kasutajakogemuse disaini alal, mille käigus õpitakse looma tehnoloogia ja inimese vahelist suhtlust, näiteks mobiili- ja veebirakendusi ning e-teenuseid. Loengutes jagavad digitehnoloogia ettevõtete esindajad oma kogemusi ja ootusi psühholoogia-alaste teadmistega spetsialistidele ning räägitakse digipädevustest, mis on vajalikud digitoodete arendamiseks ja toetava töökeskkonna kujundamiseks.