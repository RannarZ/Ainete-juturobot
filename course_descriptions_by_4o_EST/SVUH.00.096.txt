Eksami valik on sobilik tudengitele, kelle professionaalne suund on rakenduslik ning kellel puudub sügav uurimishuvi. Magistrieksami eesmärk on võimaldada tudengil veenda eksamikomisjoni oma oskuses süsteemselt rakendada teoreetilisi ja praktilisi teadmisi kogu õpingute vältel. Edukas eksami sooritamine näitab, et tudeng oskab kriitiliselt analüüsida teadustöid, lahti mõtestada teoreetilisi lähtekohti, seostada neid praktiliste probleemidega ning rakendada eetilisi tõekspidamisi erialases töös.