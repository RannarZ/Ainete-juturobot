Aine võib läbida kolmel viisil: õppejõu assistendina seminaride läbiviimisel ja kodutööde parandamisel, bakalaureusetööde retsenseerimisel või iseseisvalt loengute ja seminaride tsüklit ette valmistades ja läbiviies, olles eelnevalt saanud heakskiidu programmijuhilt. Kursuse eesmärk on anda teadmisi ja kogemusi kõrgkoolipedagoogika alal, rakendada teadusliku uurimistöö raames omandatud teadmisi ning harjutada tekstide koostamise, analüüsi ja argumenteerimise oskusi. Õppeaine edukal läbimisel tunneb tudeng kõrgkoolis õpetamise spetsiifikat ja suudab läbi viia loenguid ning seminare, samuti hinnata üliõpilaste iseseisvat tööd.