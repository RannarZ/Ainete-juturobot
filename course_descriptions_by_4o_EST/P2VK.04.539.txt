See kursus pakub põhjalikku ülevaadet filmi loomisel kasutatavast valgustehnikast, sealhulgas erinevusi lavavalgusega. Samuti tutvustatakse värvifiltreid ja nende kasutamist erinevate valgustingimuste loomiseks, nagu öö, päev, päikesevalgus ja kunstlik valgus, ning selgitatakse erinevate värvitemperatuuride mõju. Õpilased õpivad lugema storyboardi, valima vajaliku valgustehnika ja looma erinevaid valgustingimusi, saavutades soovitud esteetika ja kompositsiooni. Lisaks antakse juhiseid ajaplaneerimise kohta, et efektiivselt filmivalgust kasutada. Kursust juhib Taivo Tenso.