Kursus keskendub digitaalsete tõendite kogumisele, analüüsimisele ja kasutamisele kohtumenetluses, samuti arvutite ja arvutivõrkude kriminaalsele kasutamisele. Tudengid õpivad eristama digitaalseid tõendeid klassikalistest tõenditest ning omandavad teadmisi küberkriminalistika ja küberkuritegevuse tehnilistest ja õiguslikest aspektidest. Kursuse läbinud tudengid suudavad lahendada kaasuseid, analüüsida digitaalset keskkonda ja rakendada kriminaalmenetlusõigust.