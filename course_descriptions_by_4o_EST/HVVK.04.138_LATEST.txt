Kursus keskendub liikuvatele valgustitele, nende programmeerimisele ja kasutamisele, sealhulgas valguskunstniku tööle puldiga. Kursus tutvustab polüfunktsionaalseid valgusteid, nende tööpõhimõtteid ja omavahelisi erinevusi. Edukalt kursuse läbinud üliõpilane oskab valida konteksti sobivad tehnilised vahendid ning kasutada valgusteid eesmärgipäraselt. Lisaks omab ta ülevaadet erinevatest polüfunktsionaalsetest valgustitest ja oskab neid programmeerida.