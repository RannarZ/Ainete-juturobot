Kursuse eesmärk on anda tudengile oskused iseseisvaks uurimistööks ettevõtluse valdkonnas, hõlmates teabeotsinguid, andmebaaside ja teaduskirjandusega töötamist, ning uuringute planeerimist ja läbiviimist. Kursuse käigus omandab õppija teadmised teadusfilosoofiast ja -metodoloogiast, eetika- ja andmekaitsenõuetest, ning sotsiaal- ja äriuuringute kavandamisest ja analüüsist. Kursuse läbimise järel oskab õppija tõlgendada ja esitada andmeid ning kasutada asjakohast sõnavara ja teabeallikaid.