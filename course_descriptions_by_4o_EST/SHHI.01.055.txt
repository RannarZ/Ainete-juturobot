Kursusel tutvustatakse põhikooli riikliku õppekava õpikäsitust, üldpädevusi ja läbivaid teemasid ning nende rakendamise praktilisi võimalusi. Õppijad kavandavad ja analüüsivad praktilisi grupitöid lõimitud õppest, mille käigus mängitakse läbi osa kavandatud minitunde. Üliõpilane õpib lõimitud õpet praktikas kasutama, kaasates üldpädevusi ja läbivaid teemasid, ning oskab analüüsida ja väärtustada aineüleseid õppe-eesmärke.