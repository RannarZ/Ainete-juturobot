Protsessi- ja kvaliteedijuhtimine hõlmab strateegiaid, kuidas äriprotsesse juhtida, kontrollida ja parendada, kasutades erinevaid töövahendeid ja meetodeid. Selle raames õpitakse äriprotsesside kaardistamist, analüüsi ja parendamist ning tutvutakse kvaliteedi ja kvaliteedijuhtimise põhikontseptsioonidega ning oluliste teooriate ja praktikat kujundanud kvaliteedigurudega. Kursuse läbinud õppija oskab identifitseerida ja analüüsida äriprotsesse, mõistab kvaliteedi mõõtmise ja hindamise meetodeid ning tunneb töövahendeid, mis aitavad leida parendusvõimalusi ja viia läbi kvaliteedi parendustegevusi.