Õppeaine raames käsitletakse haridusinnovatsiooni ja muutuste juhtimise teooriaid nii grupi kui organisatsiooni tasandil, tuues näiteid Eestist ja välismaalt. Tudengid loovad praktilise "tööriistakasti", mis koondab teadmised ja oskused haridusasutuses muutuste elluviimiseks. Ainekursuse läbinud magistrant tunneb haridusmaailma tulevikutrende, mida arvestades oskab ta kavandada õpilase õppimist ja tulevikuoskusi toetavaid haridusinnovaatilisi muutusi. Lisaks suudab tudeng võrrelda erinevaid muutuste juhtimise juhtumeid ja planeerida tõenduspõhiseid muudatusi, mille tulemusena paranevad tema koostööoskused ja suureneb valmisolek muudatusteks.