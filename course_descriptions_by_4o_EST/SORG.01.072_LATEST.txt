Üliõpilase ülesandeks on aidata õppejõudu seminaride läbiviimisel ja kursuse Moodle toe tagamisel, sealhulgas materjalide üleslaadimisel ja foorumite haldamisel. Lisaks aitab üliõpilane õppejõudu administratiivsetes ülesannetes, nagu esseede kogumine ja tulemuste sisestamine. Praktika käigus omandab üliõpilane teadmisi ja kogemusi kõrgkoolipedagoogikas, õpetamise spetsiifikas ning aktiivõppe meetodite kasutamises. Praktika eesmärk on arendada andekamate tudengite õpetamisoskusi ja julgustada neid jätkama õpinguid kõrgemal tasemel, nagu doktoriõppes.