Kursus tutvustab peamisi meditsiinilise keemia põhimõtteid ning bioaktiivsete ainete disainimise ja valmistamise strateegiaid, tuginedes õpikule "An Introduction to Medicinal Chemistry" (Graham L. Patrick, Oxford Press). Eelkõige keskendutakse toimeainete leidmisele ja disainimisele, samuti sünteesi strateegiatele ja struktuur-aktiivsussõltuvustele. Kursus eeldab orgaanilise keemia ja biokeemia põhiteadmisi. Õppe eesmärkideks on mõista bioaktiivsete ainete toimemehhanisme, valkude ja ligandide interaktsioone ning omandada peamised teadmised bioaktiivsete ainete arendamise strateegiatest. Loengud ja seminarid toimuvad BBB keskkonnas.