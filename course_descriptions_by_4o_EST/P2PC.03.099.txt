Kursus tutvustab juhtumikorralduse põhialuseid ja rakendamisvõimalusi sotsiaaltöös, keskendudes lähteinfo kogumisele, kliendi ja võrgustiku kaasamisele ning vajalike tegevuste planeerimisele kliendi toimetuleku toetamiseks. Kursus aitab osalejatel arendada juhtumipõhise võrgustikutöö oskusi, edendada klientide kaasamist juhtumikorralduses ning valmistuda koostööks erinevate sotsiaalkaitse tasandite ja valdkondade esindajatega. Kursuse läbinud õppijad tunnevad juhtumikorralduse põhimõisteid, protsessi etappe ning peamisi õigusakte, mis toetavad võrgustikutöö ja juhtumite lahendamist.