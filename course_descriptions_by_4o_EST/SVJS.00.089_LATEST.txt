Kursus jaguneb kaheks osaks: teooria ja meetodid, ning nende rakendamine praktiliste näidete abil. Loengud on interaktiivsed, kus probleemi tutvustamisele järgneb tudengite poolt lahendatav praktiline ülesanne diskussiooni vormis. Kursuse eesmärk on õpetada tudengeid hindama otsuste mõju, kasutades erinevaid meetodeid nii otsuste vastuvõtmise eelselt kui ka pärast rakendust. Tudengid õpivad eristama mõjuhindamise etappe, tundma teoreetilisi aluseid, hindama poliitiliste ja äriliste otsuste mõju, leidma ja kasutama sobivaid mõõdikuid ning rakendama kvalitatiivseid hindamisviise.