TEAM kursus on Ameerika Kirurgide Liidu koolitus, mis põhineb Advanced Trauma Life Support (ATLS) printsiipidel ja on kohandatud arstiteaduse üliõpilastele. Kursus keskendub traumahaige esmakäsitlusele, raskete vigastuste diagnostikale, eluohtlike vigastuste esmasele ravile, haige stabiliseerimisele ja ettevalmistusele üleviimiseks kõrgema etapi raviasutusse. Läbides selle kursuse, õpivad tudengid multitraumahaige triaai, esmakäsitluse prioritiseerimist ja stabiliseerimist ning traumahaige transpordi planeerimist. Lisaks omandavad nad teadmisi traumade ennetusmeetoditest ja meeskonnakesksest tööviisist.