Lõputöö koostamise ja kaitsmise eesmärgiks on kinnistada ja süvendada õppija üld- ja erialaseid teadmisi ning arendada praktiliseks uurimistööks ja esitluseks vajalikke oskusi. Selle käigus õpitakse määratlema uurimisprobleemi, püstitama eesmärke, valima sobivaid uurimismeetodeid, analüüsima tulemusi ning esitama järeldusi ja ettepanekuid. Lisaks omandatakse oskus kasutada korrektset eesti keelt ja vormistada töö vastavalt juhendile ning esitada kaitsekõne ja vastata küsimustele.