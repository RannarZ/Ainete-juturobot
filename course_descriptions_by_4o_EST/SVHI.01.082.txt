Ainekursus annab põhilised teadmised ja oskused erivajadustega õppijate märkamiseks ning tingimuste loomiseks kaasava hariduse rakendamisel. Kursuse eesmärk on toetada üliõpilast õpetajaks kujunemisel, et luua turvaline ja kaasav õppekeskkond. Õpiväljundite hulka kuuluvad arusaamine kaasavast hariduskorraldusest, koostöövõrgustike mudelitest, erivajaduste liikidest ja nende tunnustest, individuaalse arendus- või õppekava koostamise põhimõtetest ning sotsioemotsionaalsete pädevuste kujundamisest ja käitumise tugikava koostamisest.