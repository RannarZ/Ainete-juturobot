Kursus annab üldise süsteemse ülevaate nüüdisaegsest õpikäsitusest ning sellele iseloomulikest õppimise ja õpetamise meetoditest. Õpe algab kontaktõppega, kus tutvustatakse õpikäsituse põhikomponente, ning jätkub e-õppes, kus teemad käsitletakse põhjalikumalt õppematerjalide ja kirjanduse toel. Tudengid viivad läbi mikro-uuringu, et mõista nüüdisaegse õpikäsituse elementide rakendamist õpisituatsioonides ning analüüsivad uuritud situatsioone, pakkudes innovaatilisi lahendusi. Kursuse läbimisel oskavad tudengid planeerida sobivaid õpisituatsioone ja rakendada erinevaid õppemeetodeid.