Loengukursus ja seminarid käsitlevad orgaanilise keemia meetodeid, reaktsioonide mehhanisme, aineklasside saamis- ja üleminekumeetodeid ning kaitsvate rühmade keemiat. Kursuse eesmärk on anda teadmisi orgaaniliste ühendite funktsionaalrühmade omadustest ja nende kasutamisest orgaanilises sünteesis. Kursuse läbinud tudeng suudab hinnata orgaaniliste ühendite reaktsioonivõimet, tunneb erinevate aineklasside reaktsioone ja oskab neid rakendada, kasutab erialaseid andmebaase ja joonistusprogramme probleemide lahendamisel ning jagab infot kaasüliõpilastele.