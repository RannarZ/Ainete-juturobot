Õppeaine "Pärandtehnoloogia ja disain" eesmärk on toetada loovisikuid toodete ja teenuste arendamisel, lähtudes strateegilise ja jätkusuutliku disaini põhimõtetest. Kursusel uuritakse disaini ja pärandi seoseid ning rakendatakse toote-teenuse süsteemi disaini, ringmajandusel põhineva ja kaasava disaini praktikaid. Tulemusena omandavad tudengid oskused kultuuriajaloolise järjepidevuse seostamiseks kaasaegse disainiga ning strateegilise disaini meetodite rakendamiseks oma erialal. Kursus sisaldab praktilist projekti, mille raames analüüsitakse eesmärke, eeldusi ja materjale.