Praktika käigus omandatakse põhjalikud teadmised Eesti aluspõhja läbilõikest, pinnakatte geoloogiast ja keskkonnageoloogilistest probleemidest, sealhulgas tutvutakse Kambriumi, Ordoviitsiumi, Siluri ja Devoni paljandite ning puursüdamikega. Õppijad saavad praktilisi kogemusi paljandite ja puursüdamike liigestamises ja kirjeldamises, samuti õpivad nad tundma pinnavormide teket pinnakatte paljandite põhjal. Lisaks käsitletakse põlevkivitööstusega seotud keskkonnaprobleeme. Eesmärgiks on kinnistada varasemate geoloogiakursside teadmisi välivaatluste ja praktilise tegevuse kaudu. Õppeaine läbinud tudeng tunneb Eesti aluspõhja ehitust ja settekivimeid, settekivimite tekketingimusi ning Eesti geoloogilise arenguloo põhijooni.