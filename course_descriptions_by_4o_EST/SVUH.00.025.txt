Kursus keskendub kaasaegset meediaühiskonda iseloomustavatele protsessidele nagu mediatiseerumine, digitaliseerimine, võrgustumine ja globaliseerumine ning nende mõjule avalikkuse mõiste muutumisele tehnoloogia arengu käigus. Kursuse jooksul analüüsitakse võrgustunud ja killustunud avalikkustes alguse saanud nähtusi, nagu online-aktivism ja privaatsusnormide muutumine. Õpiväljundiks on tudengi võime orienteeruda meediaühiskonna mõistetes, teoreetiliselt mõtestada oma igapäevaseid kommunikatsioonisituatsioone, võrrelda avaliku sfääri teooriaid, arvustada võrgustunud avalikkusi ning hinnata väiteid privaatsuse ja avalike sfääride teemadel.