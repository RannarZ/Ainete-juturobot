Sotsiaaltöö aine eesmärk on pakkuda süsteemset ülevaadet sotsiaaltöö teooriast ja selle kujunemisloost ning mõista sotsiaaltööd kui terviklikku professiooni, mis ühendab akadeemilist teadust ja praktilist kutsetööd. See loob eeldused, mis toetavad teiste külgnevate ainete omandamist, praktika reflekteerimist ja lõputöö kirjutamist. Õppeaine läbimisel mõtestab üliõpilane sotsiaaltöö teooriat ja kontseptsiooni, tunneb olulisemaid teooriaid ja rakendusmudeleid ning oskab neid seostada praktilise tööga sotsiaalvaldkonnas, analüüsides erinevaid juhtumeid ja kontekste ning täiustades end teooriate ja rakendusmudelite õppijana.