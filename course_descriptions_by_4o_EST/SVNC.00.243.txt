Õppeaine keskendub eelkooliealiste laste meediateadlikkusele ja käsitleb meedia toimemehhanisme, mõjutusvahendeid ning seadusandlust. Kursusel õpitakse tuvastama meediast tulenevaid probleeme, kavandama ning teostama meediakasvatust igapäevases õppe- ja kasvatustegevuses ning nõustama lapsevanemaid meediaga seotud kasvatusküsimustes. Tudengid saavad teadmised ja oskused, kuidas kasutada erinevat meedia sisu laste igakülgsel ja eakohasel arendamisel, aidates kaasa laste meediateadlikkuse kujunemisele.