Kursus koosneb seminaridest ja õppekäikudest, külastades folkloristika eriala lõpetanuid, kes on rakendanud oma teadmisi väljaspool akadeemiat. Seminarides lahendavad tudengid praktilisi ülesandeid, käsitledes rakenduslikule folkloristikale omaseid uurimisküsimusi ja meetodeid. Kursus annab ideid ning analüüsib, kuidas kasutada folkloristlikke oskusi erinevates kontekstides nagu avalik sektor, ettevõtted ja mittetulundusorganisatsioonid. Edukal läbimisel mõistab üliõpilane rakendusliku folkloristika olemust ning oskab vormistada ja esitleda teostatavat ideed, olles kursis ka valdkonnas esineda võivate probleemidega.