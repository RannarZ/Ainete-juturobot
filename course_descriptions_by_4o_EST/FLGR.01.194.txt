Sügis 2016 kursus keskendub individualismile kui ameerika kultuuri kesksele väärtusele ning selle kujutamisele 19. ja 20. sajandi kirjanduses. Tudengid loevad originaalkeeles tekste ja analüüsivad neis esinevaid kultuurilisi ja kirjanduslikke teemasid, asetades need ajastu ühiskondlikku ja ajaloolisse konteksti. Kursuse läbimisel oskavad nad analüüsida ameerika kirjandust seoses erinevate sotsiaal-kultuuriliste nähtustega, nagu rajamaa, industrialiseerimine ja naiste õigused, ning parendavad oma ingliskeelse akadeemilise kirjutamise oskusi.