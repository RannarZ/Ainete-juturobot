Õppeaine eesmärk on pakkuda kõikehõlmavat ülevaadet Euroopa filosoofia ajaloost, keskendudes peamistele filosoofiasuundadele, küsimuseasetustele, põhimõistetele ja argumentatsioonidele ning nende muutumistele ajaloo ja kultuuri kontekstis. Loengutes käsitletakse nii antiikfilosoofia, hellenismi kui ka kristliku hilisantiigi ja uusaja filosoofia olulisimaid õpetusi ja mõtlejaid, sealhulgas Sokratest, Platoni, Descartes'i, Hume'i, Kanti, Hegelit, Nietzschet ja Popperit. Aine läbimisel omandavad tudengid oskuse seostada vanu filosoofilisi probleemipüstitusi ja lahendusi kaasaegse ajaloolis-kultuurilise kontekstiga.