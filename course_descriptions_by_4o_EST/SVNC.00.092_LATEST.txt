Kursus annab teoreetilised ja praktilised teadmised majandus- ja projektipõhisest arvestusest ning õpetab raamatupidamise põhiprintsiipe. Õppijad omandavad süvendatud teadmised majandusarvestuse süsteemist, seadusandlusest ning metoodikatest, mis hõlmavad vara, kohustuste ja omakapitali arvestust, kulude-tulude ja maksuarvestust, samuti majandusaasta aruande koostamist. Eriline rõhk on projektipõhise arvestuse ja aruandluse eripäral, sealhulgas Euroopa Liidu toetustega seotud rahastamisel. Kursuse läbinu suudab koostada ja analüüsida majandusraporteid ning kasutada neid juhtimisotsuste tegemiseks.