Kursus käsitleb inimese embrüonaalse arengu ja kudede ehituse üldisi printsiipe ning organite mikroskoopilist ehitust organsüsteemide kaupa. Esimesel semestril keskendutakse põhikudede ehitusele ja inimese embrüonaalse arengu varastele etappidele, teisel semestril aga organite mikroskoopilisele ehitusele. Kursuse eesmärk on anda teadmisi rakkude, kudede ja organite mikroskoopilisest ehitusest ja arengust, rõhuasetusega struktuuri ja funktsiooni seostele ning õpetada histoloogiliste preparaatide mikroskopeerimise praktilisi oskusi. Õppeaine läbinu tunneb kudede ja organite normaalset ehitust ning oskab näha seoseid histoloogilise struktuuri ja talitluse vahel.