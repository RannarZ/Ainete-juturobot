Õppeaine eesmärk on anda kaasaegne ja teadusuuringutel põhinev ülevaade Eesti geoloogilisest ehitusest ja aluspõhja stratigraafiast, mis on vajalik praktiliste geoloogiliste ülesannete lahendamiseks Eestis. Aine läbimisel omandab tudeng põhjaliku teadmise Eesti aluspõhjakivimitest ja struktuuridest, on kursis uusimate tulemustega selles vallas ning oskab kasutada stratigraafilisi skeeme ja terminoloogiat. Samuti omandab tudeng ettevalmistuse aluspõhjakivimite rakendusuuringuteks ja teadusprojektideks.