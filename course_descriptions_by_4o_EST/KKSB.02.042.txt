Aine uurib erinevate kehaliste koormuste mõju organismi talitlusele erinevatel tasanditel, treenitusseisundi arendamist füsioloogiliste mehhanismide kaudu ning spordialade treeninguprotsesside iseärasusi füsioloogilistest aspektidest. Kursus keskendub ka keskkonnatingimuste mõjule organismi koormustaluvusele ja treeningu efektiivsusele. Õppe eesmärk on aidata tudengitel süsteemselt mõista organismi talitlust kehalisel tööl ning treenitusseisundi tekkimise ja arenemise füsioloogilisi seaduspärasusi. Loengud, praktikumid ja seminarid toimuvad erinevates ruumides Jakobi tänaval.