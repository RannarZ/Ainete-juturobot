Kursus pakub süvitsi minevat ülevaadet sotsiaalteaduslikust üldmetodoloogiast, hõlmates teooria, metodoloogia ja empiiria vahelisi seoseid. Õpitakse erinevaid uurimisparadigmasid, kvantitatiivset ja kvalitatiivset lähenemist ning nende kombineerimist ja triangulatsiooni. Tudengitel on võimalus omandada teadmised sotsiaalsete tunnuste mõõtmisest, kontseptualiseerimisest, indikaatoritest ning uurimistöö eetilistest aspektidest. Kursus aitab tudengitel luua aluse iseseisvaks tööks metodoloogilise kirjandusega ja kriitiliselt reflekteerida oma metodoloogilist kogemust.