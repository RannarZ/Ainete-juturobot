Õppeaine HVAJ.00.013 toimub kolmes osas, kus esimene osa 2024. sügissemestril on suunatud ajalooõpinguid alustanud tudengitele ja annab alusteadmised ajalooteaduslikust uurimistööst, erialastest andmebaasidest, allikatest ning akadeemilise kirjutamise põhitõdedest. Teine ja kolmas osa sügis- ja kevadsemestril on suunatud aine esimest osa edukalt läbinud tudengitele ning keskenduvad iseseisva uurimistöö kirjutamisele ja vajalike oskuste arendamisele. Õppeaine eesmärk on varustada tudengid ajalooteadusliku uurimistöö jaoks vajalike teadmiste ja oskustega.