Kursus tutvustab rahvusvahelise makroökonoomika põhimõisteid nagu rahvusvaheline riskijaotus ja perioodidevaheline tarbimise asendatavus ning analüüsib jooksevkonto puudujääkide ja ülejääkide põhjuseid ning riikide laenamise ja maksejõuetuse põhjuseid. Teine osa keskendub dünaamiliste stohhastiliste üldise tasakaalu (DSGE) mudelitele, mida lahendatakse nii käsitsi kui ka tarkvarapaketi Matlab abil. Kursuse käigus loevad tudengid teadusartikleid, kirjutavad retsensioone, lahendavad ülesandeid ja arutlevad majanduse aktuaalsete küsimuste üle. Kursuse eesmärk on anda ülevaade kaasaegsetest makroökonoomika tööriistadest ja arendada oskusi neid tööriistu kasutades majandust analüüsida.