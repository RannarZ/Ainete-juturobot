Kursus (10,0 EAP) pakub arstiteaduse I kursuse üliõpilastele põhjalikku ülevaadet kaasaegse bioloogia võtmevaldkondadest nagu rakubioloogia, molekulaarbioloogia, arengubioloogia, geneetika ja inimese ökoloogia, sh meditsiiniline parasitoloogia. Kursusel käsitletakse olulisi teemasid alates raku ja selle organellide talitlusest kuni geneetika ja pärilikkuse seaduspärasusteni. Õppetöö hõlmab ka praktilisi ülesandeid raku- ja arengubioloogias, geneetikas ja inimese ökoloogias. Pärast kursuse läbimist oskavad tudengid rakendada teaduslikke teadmisi meditsiinis ja mõista bioloogiaga seotud probleeme ning nende lahendusi.