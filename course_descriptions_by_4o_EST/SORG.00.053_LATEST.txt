Seminaride läbiviimise abistamise ja Moodle'i toe pakkumise kõrval aitab üliõpilane vastutavat õppejõudu ka kursuse administratiivtöödes, nagu esseede ja kodutööde kogumine ning tulemuste sisestamine. Õppeassistendiks valitakse edukamaid tudengeid. Praktika eesmärk on tugevdada üliõpilaste ja õppejõudude suhteid, arendada andekate tudengite õpetamisoskusi ning valmistada neid ette potentsiaalseteks doktoriõppe kandidaatideks. Praktika käigus omandatakse teadmisi kõrgkoolipedagoogika alal ja rakendatakse neid nii praktilises kui ka didaktilises kontekstis. Praktika edukal läbimisel tunneb üliõpilane kõrgkooli õpetamise spetsiifikat ja oskab kasutada aktiivõppe meetodeid.