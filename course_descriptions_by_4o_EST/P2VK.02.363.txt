Õppeaine eesmärk on viimistleda vokaaltehnikat, keskendudes keerukamatele hääleharjutustele erinevatel vokaalidel ning parandada interpretatsiooni oskusi, nagu fraseerimist, teksti selgust, stiilitunnetust ja artistlikkust. Sügissemestri kollokviumil ja kevadsemestri eksamil esitatakse peast kaks laulu. Õpiväljundina on tudengil teadmised vokaaltehnika põhialustest ja oskus neid kasutada, samuti oskab ta valida ja hinnata oma vokaaltehnika arendamiseks sobivaid hingamis- ja hääleharjutusi.