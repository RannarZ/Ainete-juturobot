Kursus keskendub mikroobsetel protsessidel põhinevate vee, pinnase ja õhu puhastamise tehnoloogiatele, samuti orgaaniliste jäätmete käitlemisele, energia tootmisele ja biokaevandamisele. Õppijad saavad põhjaliku ülevaate nendest bioloogilistest puhastusmeetoditest ja on pärast kursuse läbimist võimelised tegema keskkonnasäästlikke valikuid nii töös kui igapäevaelus. Samuti oskavad nad rakendada keskkonna biotehnoloogia teadmist ettevõtte jäätmekäitluse planeerimisel ning analüüsida ja kavandada keskkonnasäästlikke tootmisviise ja tehnoloogiaid.