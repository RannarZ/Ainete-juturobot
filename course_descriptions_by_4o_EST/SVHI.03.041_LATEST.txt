Kursus õpetab hindama koolieelsete ja kooliealiste laste tunnetustegevuse ja kõne arengut eripedagoogikas kasutatavate meetodite abil. Üliõpilased õpivad valima sobivaid uurimisvõtteid, kohandama nende raskusastet ning koostama uurimiskavu ja materjale erivajadustega laste arengu hindamiseks. Kursuse käigus viivad nad läbi ühe erivajadusega lapse hindamise ja analüüsivad tulemusi, koostades lapse arengutaseme kirjelduse ning püstitades arenduseesmärgid tunnetustegevuse ja kõne valdkonnas.