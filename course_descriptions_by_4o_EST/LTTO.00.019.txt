Kursus pakub sissejuhatavat ülevaadet tänapäeva astronoomiast, käsitledes selle ajalugu ja kultuurilist tähtsust ilma keeruka matemaatikata. Tudengid saavad teada planeetidest, tähtedest, galaktikatest ja nende evolutsioonist, samuti universumi suurusest ja vanusest. Räägitakse astronoomia teaduslikust olemusest ja meetoditest, universumi koostisest ning inimese rollist ja elu võimalikkusest universumis. Loengud toimuvad teisipäeviti kella 12-14 Vanemuise 46-108.