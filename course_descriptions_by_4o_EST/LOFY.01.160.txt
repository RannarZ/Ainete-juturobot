Seminaridel saavad üliõpilased analüüsida ja reflekteerida uurimistöö planeerimist, läbiviimist, tulemuste analüüsi ja järelduste tegemist, samuti harjutada uurimistööde juhendamist. Õppeaine eesmärk on tõsta tulevaste õpetajate teadlikkust füüsika loov- ja uurimistööde koostamisest põhikoolis ja gümnaasiumis. Pärast aine läbimist mõistavad tudengid uurimistöö juhendaja toetavat rolli, oskavad sõnastada uurimistöö teema esialgset pealkirja ja lühikirjeldust ning suudavad anda konstruktiivset tagasisidet õppijate tööle erinevatel juhendamise etappidel.