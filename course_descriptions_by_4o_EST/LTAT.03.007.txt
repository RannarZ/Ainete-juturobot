Osalejad lahendavad erinevaid ülesandeid ja programmeerivad lahendusi Java keeles, keskendudes tsüklitele, järjenditele, massiividele, rekursioonitehnikale ja sõnedele. Nad õpivad võrdlema erinevaid lahendusviise ja valima neist parima. Aine edukalt läbinud õppija suudab iseseisvalt lahendada keskmise raskusega algoritmilisi ülesandeid ja valida põhjendatult parima lahendusalgoritmi.