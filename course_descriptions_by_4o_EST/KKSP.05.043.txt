Aine eesmärk on anda põhiteadmisi ja praktilisi oskusi spordialade õpetamise metoodikast terviseklubis. Tudengid õpivad tundma ja eristama erinevaid spordialasid ja aeroobikastiile, harjutusvara ning nende mõju organismile. Nad omandavad oskused 32-taktise kombinatsiooni koostamiseks ja demonstreerimiseks muusika saatel, ning õpivad koostama funktsionaalse lihastöö programmi ja kogu keha expresstreeningut jõusaalis. Lisaks õpivad tudengid kasutama erinevaid aeroobseid- ja jõumasinaid ning kirjeldama nende mõju organismile.