Magistritöös keskendutakse sügavamate teadmiste ja oskuste arendamisele kitsamas eriala valdkonnas ning iseseisva uurimistöö kogemuse omandamisele. Edukalt kaitstud tööd näitavad üliõpilase suutlikkust põhjalikult mõista ja analüüsida erialakirjandust, esitada ning kaitsta oma seisukohti ja järeldusi, uurida ning analüüsida empiirilist materjali ning rakendada erinevaid teaduslikke uurimismeetodeid. Samuti tutvutakse teadustöödele esitatavate nõuetega.