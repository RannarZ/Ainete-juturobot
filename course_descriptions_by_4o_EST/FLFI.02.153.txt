Kursuse käigus vaadeldakse igal aastal üht moraalifilosoofia ajaloos olulist teksti, mis on tähtis ka tänapäeva eetika- ja filosoofiadebattides. Kursuse eesmärk on tutvustada tudengitele süstemaatiliselt erinevaid moraalifilosoofilisi seisukohti, näidata nende olulisust ja õppida kriitiliselt hindama esitatud argumente. 2017. aasta sügisel keskendutakse John Stuart Milli teosele "Utilitarism", kus käsitletakse utilitarismi põhimõtteid ning analüüsitakse nende tõendusi ja seoseid õiglusega. Kursusel õpivad tudengid ajaloolise teksti lugemist ja mõistmist ning selle seostamist tänapäevaste filosoofiliste küsimustega.