Selles õppeaines käsitletakse kultuuripärandi kitsamate teemadega seotud aktuaalseid tekste ning seminaride ja konsultatsioonide vormis aidatakse tudengitel viimistleda magistritöö kavand ja kalenderplaan, mis haakuks ülejäänud õppekavaga. Õppeaine eesmärk on suunata üliõpilasi kasutama oma õpinguperioodi ökonoomselt ja otstarbekalt ning toetada neid magistritöö teema, probleemi, eesmärkide viimistlemisel ja kalenderplaani koostamisel. Aine läbimisel õpivad tudengid planeerima oma õpinguid süsteemselt, mõistma kultuuripärandi loovrakenduste probleeme ja võimalusi ühiskonnas ning teadvustama oma ülesandeid ja vastutust valdkonna arengus kui tulevased tipp-professionaalid.