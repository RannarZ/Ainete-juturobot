Kursuse eesmärk on, et õppija süvendab ja kinnistab klienditeenindusalaseid teadmisi ja oskusi, tundma õppides teenindusorganisatsiooni toimimise põhimõtteid praktilises töökeskkonnas. Õppija analüüsib praktikakoha toimimise põhimõtteid ja teenindusprotsesse, hindab kliendirühmade, toodete ja teenuste sobivust, ning rakendab omandatud teadmisi tööülesannete täitmisel. Lisaks sellele, hindab õppija praktikakoha teeninduskultuuri ja oma töö-, teenindus- ja meeskonnatöö pädevusi, kasutades korrektset teenindus- ja turismisõnavara ning asjakohaseid teabeallikaid. Praktikaaruande koostamine ja oma kogemuse esitlemine annavad õppijale võimaluse oma teadmisi ja oskusi süvitsi analüüsida ja esitleda.