Kursus on mõeldud tudengitele, kes soovivad arendada baasteadmisi inimeste ja süsteemidega töötamisel sotsiaaltöös ja rehabilitatsioonis. Kursuse raames saadakse praktiline kogemus kliendiga kontakti loomises, informatsiooni kogumises, kliendi hindamises ja probleemide analüüsis, muutuste ettevalmistamises ning toetamise protsessis, samuti eneserefleksioonis. Käsitletakse teemasid nagu klienditöö teoreetilised alused, sekkumise tasemed, andmete kogumine ja probleemianalüüs, töö vastupanuga ning läbipõlemise ennetamine. Õppijad õpivad rakendama teoreetilisi kontseptsioone ja sekkumise viise, hindama klienditöö protsessi mõjutavaid tegureid ning toetama kliente muutuste läbiviimisel.