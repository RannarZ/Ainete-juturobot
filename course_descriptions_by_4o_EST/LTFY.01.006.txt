Kursuse eesmärk on süvendada teadmisi mehaanikast ja soojusõpetusest, pöörates tähelepanu keerukamatele probleemidele ja rakendustele ning arendades praktiliste ülesannete lahendamise oskust. Pärast aine läbimist tunneb tudeng klassikalise mehaanika põhiseadusi ja oskab füüsikalisi protsesse mehaanika seaduspärasustega seostada. Tudeng mõistab molekulaarkineetilise teooria ja termodünaamika põhimõisteid, seadusi ja valemeid ning oskab neid teadmisi rakendada ülesannete lahendamisel ja loodusnähtuste lahtimõtestamisel. Õppetöö toimub peamiselt auditooriumis.