Ainesse sisenetakse oma ideega või ideekavandiga ning tutvustatakse disainmõtlemise ja teenusdisaini põhimõtteid koos võimalusega neid praktikas rakendada. Aine õpetab ideid arendama loovmõtlemise tehnikate ja disainmõtlemise printsiipide abil, võimaldades algse idee struktureeritud ja igakülgselt läbimõeldud kujul teistele esitleda. Õppeaine eesmärk on pakkuda süvitsi minevat arusaama ideede arendamise protsessist ja tehnikatest, arendades loovat probleemilahendamise oskust ja tutvustades erinevaid ideede genereerimise vahendeid. Õpitakse ka oma ideid veenvalt esitlema.