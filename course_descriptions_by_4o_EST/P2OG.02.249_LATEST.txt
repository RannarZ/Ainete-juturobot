See õppeaine keskendub rahvusvahelise kriminaalõiguse süvateadmiste omandamisele ning pakub tudengitele praktilisi kohtumenetluse kogemusi, osaledes rahvusvahelise kriminaalõiguse harjutuskohtus. Esimeses etapis koostavad tudengid kohtuvaidluse osapoolte kirjalikud seisukohad ning teises etapis toimuvad suulised menetlusvoorud. Läbi selle kursuse saavad tudengid põhjalikud teadmised rahvusvahelise kriminaalõiguse spetsiifilistest teemadest, õpivad kasutama õigusnorme ja printsiipe, teevad uurimistööd ja arendavad argumenteerimisoskusi nii suuliselt kui kirjalikult. Kursus arendab ka enesekindlust esinemisel ja meeskonnatöö oskusi ning eeldab erialase inglise keele valdamist.