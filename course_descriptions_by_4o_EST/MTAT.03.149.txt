Kursus pakub ülevaadet infotehnoloogia kasutamise võimalustest koolis õpetaja igapäevatöös. Tudengid osalevad aktiivõppe seanssides ja koolikülastustel, et tutvuda erinevate IKT seadmete ja tarkvarapakettidega ning arutada infotehnoloogia rolli tänapäeva koolis. Kursuse eesmärk on tutvuda infotehnoloogia kasutamisvõimalustega õppeprotsessis, arvuti lisaseadmetega, analüüsida IKT kasutamist erinevates kooliastmetes ja kujundada isiklik seisukoht IT vahendite haldamise kohta koolis. Arvestuse saamiseks on nõutav osalemine koolikülastustel ja vähemalt 80% õppetööst.