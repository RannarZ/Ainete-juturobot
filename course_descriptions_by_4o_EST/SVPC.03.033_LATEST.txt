Aine eesmärk on tutvustada tudengitele loovmõtlemise, disainijuhtimise ja teenuste disaini seoseid ning õpetada teenuste disainimise protsessi etappe ja nendega seotud meetodeid. Õppeaine läbinu teab disainmõtlemise olemust ning erinevust induktiivse ja deduktiivse mõtlemise vahel, tunneb teenuste disaini protsessi mudeleid ja kasutajakeskse disaini põhimõtteid. Lisaks oskab tudeng koostada ja analüüsida klienditeekonda ja teenindusplaane, viia läbi kasutajauuringuid ning disainida või parendada teenuseid analüüsi põhjal.