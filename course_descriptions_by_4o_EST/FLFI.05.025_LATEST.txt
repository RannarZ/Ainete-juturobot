Kursus keskendub Eesti mõtteloo valitud põhisuundumuste ja kesksete probleemide mõistmisele ja analüüsile nii kohalikus kui ka laiemas, euroopalikus ning üleilmses kontekstis. Kursus koosneb iseseisvatest tekstide lugemistest ja seminarides arutlemisest, kus tudengid peavad ettekandeid ja osalevad aktiivselt diskussioonides. Kursuse lõpuks kirjutatakse temaatiline lühiessee Eesti mõtteloost. Õpingute käigus omandavad üliõpilased teadmised Eesti mõtteloo põhiteemadest, oskuse analüüsida kohalike mõtlejate ideid ja arusaamise Eesti enesemõtestamise võimalustest.