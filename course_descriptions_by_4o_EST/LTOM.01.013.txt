Kursus hõlmab loenguid, kus käsitletakse ökoloogiaseaduste interpretatsiooni kaasaegsete keskkonna- ja ühiskonnaprotsesside kontekstis, tuues esile tsivilisatsioonis ja sootsiumis nähtavate probleemide seoseid ökoloogia ja evolutsiooniteooriaga. Kursuse eesmärk on pakkuda terviklikku visiooni looduses ja ühiskonnas toimuvast, ühendades loodus-, sotsiaal- ja humanitaarteaduste seaduspärad. Õppija omandab teadmised ökoloogia põhiterminite, seaduste ja reeglite kohta, oskab seostada erinevaid protsesse ökoloogiateadusega ning suudab argumenteerida loodus- ja keskkonnakaitse vajaduse ja meetodite üle. Kursus sobib kõikide erialade tudengitele, kes ei õpi ökoloogiat süvendatult.