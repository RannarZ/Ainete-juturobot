Antud kursus tutvustab tudengitele avaliku poliitika kujundamise protsessi, käsitledes astmelisel mudelil põhinevalt tsükli kõiki etappe, sealhulgas päevakorra kujunemist, poliitikaanalüüsi, poliitikate disaini, elluviimist ja hindamist. Kursus ei keskendu ühele konkreetsele valdkonnale, vaid annab üldised teadmised avaliku poliitika mõistmiseks ja uurimiseks, pakkudes tudengitele võimalust siduda omandatud materjali neile huvipakkuva valdkonnaga semestri jooksul esitatavate kodutööde käigus. Lisaks loengutele arendatakse praktikumide kaudu poliitikaanalüüsi meetodite, poliitikapaberite kirjutamise ja huvikaitse strateegiate praktilisi oskusi.