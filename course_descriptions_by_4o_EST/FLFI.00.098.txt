Magistriseminar koosneb neljast osast ja toimub nelja semestri vältel. See hõlmab seminare, mis õpetavad nii akadeemilisi oskusi nagu teadusküsimuste püstitamine ja allikate otsimine, kui ka praktilisi oskusi nagu esinemine ja teiste tööde tagasisidestamine. Lisaks pakutakse teise aasta jooksul erialaspetsiifilist infot ja nõuandeid tulevasteks doktoriõpinguteks ning tutvustatakse mitteakadeemilisi karjäärivõimalusi. Seminar võimaldab tudengitel arutada oma uurimistöid kursusekaaslaste ja õppejõududega. Ainet finantseerib Tartu Ülikooli ASTRA projekt PER ASPERA.