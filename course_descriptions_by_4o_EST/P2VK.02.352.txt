Õppeaine läbimine annab metoodilise baasi nii kirjaliku kui kuulatava materjali omandamiseks. Kursuse eesmärk on arendada individuaalset ja kollektiivset rütmitunnetust, rütmide noodist lugemise oskust, muusikastiilide rütmide analüüsivõimet ja improviseerimist erinevate rütmidega. Pärast aine läbimist oskab üliõpilane eristada ja kirjeldada peamisi pop-, jazz- ja maailmamuusika stiile rütmide põhjal, taastoota peamisi rütmilisi omadusi ning on suuteline võtma rütmilist vastutust ja improviseerima erinevates stiilides.