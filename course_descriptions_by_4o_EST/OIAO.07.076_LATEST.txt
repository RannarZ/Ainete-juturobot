Euroopa Liidu õiguse loeng käsitleb EL teket ja õiguslikku olemust, suhestumist rahvusvaheliste organisatsioonidega, Eesti ja EL õiguse vahekorda, EL institutsioone ja Eesti esindatust neis, otsuste tegemise ja õigusloomeprotsessi ning selle rakendamist liikmesriikides. Kursus annab tudengitele teadmised EL õiguse peamistest põhimõtetest, inimõiguste kaitsest EL-is, aluslepingutest ja EL õigusakti eristamisest. Aine edukal läbimisel on tudengil baasteadmised EL acquis, oskus analüüsida Euroopa Liidu Kohtu praktikat ja menetlusi ning leida ja kasutada EL õigusallikaid.