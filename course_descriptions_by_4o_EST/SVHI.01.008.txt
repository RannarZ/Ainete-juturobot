Õppetöö toimub kolme õppepäeva jooksul, kus seminaride vormis tutvustatakse rahvusvaheliste teadusartiklite kirjutamise põhimõtteid ja analüüsitakse üliõpilaste valminud käsikirju. Kursuse lõppedes oskavad doktorandid üles ehitada teadusartikli, alates uurimisprobleemi püstitamisest kuni järelduste sõnastamiseni, ja on teadlikud avaldamise protsessist ja ajakirja valiku põhimõtetest. Kursuse eelduseks on olemasoleva teadusartikli käsikirja esialgne versioon, mida seminarides koos juhendajate ja kaasautoritega edasi arendatakse ja hinnatakse.