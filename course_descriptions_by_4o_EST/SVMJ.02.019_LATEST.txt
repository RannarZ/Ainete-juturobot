Kursus pakub süsteemset ülevaadet teadmuspõhisest ettevõtlusest ja ettevõtlusprotsessist, aidates mõista teadmuspõhise ettevõtte ülesehitust ning kuidas luua edukat teadmuspõhist start-up ettevõtet. Kursusel käsitletakse ettevõtlusprotsessi, ärivõimaluste leidmist, riskikapitali ja tootearendust, ärimudeleid, teadmiste edasiandmist ja rahvusvahelistumist ning intellektuaalomandi rolli ja kaitset. Fookuses on ka idee arendamine ärivõimaluseks, eesmärkideks ja ärimudeliks muutmise protsess ning rahastuse leidmine. Õppetöösse kuuluvad praktilised tegevused nagu meeskonnatöö, kirjanduse töötlemine, kodutööd, testid ja video tegemine.