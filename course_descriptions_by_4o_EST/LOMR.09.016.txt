Õppeaine keskendub histoloogia olemusele, meetoditele, kudede klassifikatsioonile ja ehitusele, pakkudes põhjalikku ülevaadet imetajate kudede morfofüsioloogiast. Lühidalt käsitletakse ka võrdlevat ja evolutsioonilist histoloogiat ning tüvirakkudega seotud probleeme. Praktikumides õpitakse histoloogiliste preparaatide abil tundma erinevaid kudesid, nende morfoloogilisi sarnasusi ja iseloomulikkusi. Eesmärgiks on tutvustada loomade koelist organisatsioonitaset ja tuua välja seosed kudede ehituse ja talitluse vahel. Õppeaine läbimise järel tead peamiste koeliikide ehitust ja talitlust, histotehnika ja histokeemia põhiprintsiipe ning oskad histoloogilistes preparaatides ära tunda ja kirjeldada peamisi koeliike.