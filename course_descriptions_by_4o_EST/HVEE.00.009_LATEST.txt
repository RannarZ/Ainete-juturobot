Aine annab üliõpilastele vajalikud alusteadmised iseseisva uurimistöö tegemiseks digihumanitaaria valdkonnas. Kursuse käigus loetakse erinevaid digihumanitaaria alaseid tekste, arutletakse nende üle seminarides ning koostatakse uurimiskava. Kursus on mõeldud tudengitele, kes on varem digihumanitaariaga kokku puutunud ja soovivad oma teadmisi süvendada. Õppeaine läbinu tunneb digihumanitaaria uurimistöö aluseid ja oskab iseseisvalt alustada selle valdkonna uurimistööd.