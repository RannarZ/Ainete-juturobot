Kursus pakub põhjalikke teadmisi Soome ajaloost, tänapäevast, loodusest ja ühiskonnast. Loengutes käsitletakse Soome loodusegeograafilist ja administratiivset jaotust, rahvastikku, vähemusrahvusi ning ühiskonna struktuuri ja rahvakalendri tähtpäevi. Samuti antakse ülevaade Soome ajaloo peamistest perioodidest alates inimasustuse tekkimisest kuni tänapäevani. Kursuse edukas läbimine võimaldab tudengil hästi orienteeruda Soome ajaloos, geograafias ja ühiskonnas.