Lõputöö on iseseisev erialane uurimistöö, mis võib olla teoreetiline, empiiriline või loov uurimus ja lähtub määratletud uurimisprobleemist. Töö tehakse õpitava eriala kitsamas ainevaldkonnas ning vormistatakse kirjalikult IMRaD formaadis, järgides lõputöö vormistamise nõudeid. Lõputöö edukalt kaitsnud üliõpilane määratleb uurimisprobleemi, kasutab asjakohaseid allikaid ja uurimismeetodeid, analüüsib tulemusi ja esitleb neid arusaadavalt ning järgib kogu protsessi vältel eetikapõhimõtteid.