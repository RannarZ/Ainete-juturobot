Kursus keskendub tervislike, hooajaliste, kohalike ja jätkusuutlike toiduvalikute mõistmisele ja nende väärtuste tõenduspõhisele edendamisele. Üliõpilastel on võimalus osaleda kultuuridevahelises ühisprojektis, arendada meeskonnatöö ja tõhusate esitluste tegemise oskusi. Kursuse eesmärk on omandada teadmisi toitumisalase tervisedenduse sekkumiste planeerimiseks ja läbiviimiseks, tehes koostööd Leuven Rakenduskõrgkooli dietoloogia üliõpilastega. Kursuse läbinu suudab selgitada tervisliku toidu olulisust, toetada teaduspõhiseid strateegiaid ja luua visuaalseid materjale ning esitlusi toitumisalase tervisedenduse vallas.