Loengud käsitlevad regilaulu keelt (murdekeel ja arhaismid), poeetiliste tekstide struktuuri ja kujundusvõtteid, samuti regivärsi arengut ajas ning erinevate liikide ja piirkondade tekstide iseärasusi. Õppetöö hõlmab nii teoreetilisi teadmisi kui ka praktilist laulmist, kus omandatakse lauluviiside, esituskonteksti ja ruumiliste ning kehaliste aspektide teadlik kasutamine. Lisaks tutvustatakse uuema rahvalaulu ja rahvakoraali traditsioone, pakkudes tudengitele laia ülevaate rahvalaulude ajaloost ja stiilidest. Õpiväljunditeks on rahvalaulude ajalooliste kihistuste tundmine, muusikaliste stiilide eristamine, tekstide tõlkimine ja tõlgendamine ning lauljate esitusstiili analüüsimine ja loominguline jäljendamine.