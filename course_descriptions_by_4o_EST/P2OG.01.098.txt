Õppeaines käsitletakse rahvusvahelise eraõiguse mõistet, teooriaid, ajaloolist arengut ning peamisi instituute nagu isikud, riik, asjaõigus, perekonnaõigus, pärimisõigus ja kohustisõigus, samuti rahvusvahelise tsiviilprotsessi põhimõisteid, sealhulgas kohtualluvust ning välisriikide kohtuotsuste tunnustamist ja täitmist. Uuritakse, milliseid seadusi kohaldada välismaise elemendiga õigussuhetel ning võrreldakse anglo-ameerika ja tsiviilõiguslike traditsioonide, Euroopa Liidu ja selle liikmesmaade teooriaid ja kollisiooninorme. Kursuse eesmärk on anda üliõpilastele oskused lahendada piiriüleseid eraõiguslikke probleeme, mõista rahvusvahelise eraõiguse erinevaid valdkondi ning kasutada õiguskirjandust ja kohtupraktikat. Samuti arendatakse meeskonnatöö oskust õiguslike probleemide lahendamisel.