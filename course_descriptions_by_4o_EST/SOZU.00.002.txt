Ajakirjanduse ja kommunikatsiooni bakalaureuse lõpus tuleb sooritada eksam, mis koosneb neljast osast: uurimisprobleemi metoodiline lahendamine, meediateooriad, eetika ja infoõigus ning praktiline ajakirjandus/kommunikatsioon. Eksami esimesel päeval toimuvad kolm esimest kirjaliku eksamina ning praktilise eksami osa ülesande saab tudeng iseseisvaks ettevalmistamiseks. Teisel eksamipäeval lisanduvad veel praktilisi ülesandeid. Eksam kontrollib lõpetaja vastavust oma eriala nõuetele, rakendades õppeperioodi jooksul omandatud teoreetilisi ja metoodilisi teadmisi analüüsi ja probleemide lahendamisel. Õpiväljundite käigus õpib tudeng kasutama teoreetilist kirjandust, püstitama uurimisülesandeid, valides sobiva meetodi nende lahendamiseks, analüüsima erinevat tüüpi andmestikke ning arutlema teoreetiliste ja praktiliste probleemide üle.