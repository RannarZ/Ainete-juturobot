Kursus keskendub tähtsamatele kutsekopsuhaigustele ja kutsetööga seotud tegurite toimel tekkinud kopsuhaigustele, nende definitsioonidele, riskiteguritele, diagnostikale, ravile ja vältimise viisidele ning sotsiaal- ja õigusmeditsiinilistele aspektidele. Eesmärgiks on tutvustada kutsekopsuhaiguste eripärasid võrreldes muude kopsuhaigustega ning käsitleda olulisemaid pneumokonioose, nagu asbesti-, ränitolmu-, talgi-, söe- ja raskmetallitolmustus, kroonilist obstruktiivset kopsuhaigust (KOK), kutseastmat, hüpersensitiivsuspneumoniite, orgaanilise tolmu toksilist sündroomi, toksilisi kopsukahjustusi ja kutse-kopsukasvajaid. Kursuse läbinu tunneb põhjalikult nende haiguste riskitegureid, diagnostilisi kriteeriume ja raviseisukohti.