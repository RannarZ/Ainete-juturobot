Kursus hõlmab Eesti, Läti ja Leedu pronksi- ja vanema rauaaja muistiseid ning arheoloogilist leiuainest, analüüsides ühiskonna, asustuse, majanduse ja kultuuri arengut. Kursuse eesmärk on pakkuda ülevaadet Baltimaade esiajaloost ajavahemikus 1800 eKr kuni 5. sajand pKr. Loengukursuse läbinud üliõpilased tunnevad Baltimaade pronksi- ja vanema rauaaja arengute põhisuundi, omavad ülevaadet peamistest arheoloogilistest muististest ja leidudest ning oskavad kasutada omandatud teadmisi uurimisülesannete lahendamiseks ja leida valdkonnas täiendavat infot, samal ajal väärtustades Baltimaade arheoloogilist pärandit.