Kursus tutvustab rahvusvahelise äritegevuse jaoks olulisi õiguse valdkondi, nagu lepinguõigus, rahvusvaheliste vaidluste lahendamine, Euroopa Liidu konkurentsiõigus, intellektuaalse omandi õigus ja ühinguõigus. Õpe toimub interaktiivsete loengute, seminaride ning iseseisva töö vormis. Kursuse eesmärk on anda majandustudengitele ja teistele mitte-õigusteaduse tudengitele vajalikud teadmised ja oskused, et lahendada rahvusvahelises kaubanduses ettetulevaid õiguslikke probleeme. Lõpetamisel suudavad tudengid praktilisi õiguslikke küsimusi analüüsida ja lahendusi leida.