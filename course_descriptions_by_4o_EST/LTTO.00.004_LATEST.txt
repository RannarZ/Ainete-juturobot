Kursus on mõeldud kosmoseuuringute temaatikast huvitatud üliõpilastele ja on avatud kõikide valdkondade tudengitele. Õppeaine raames viiakse meeskonnatööna läbi erinevaid kosmosetehnoloogiaga seotud projekte ja tegevusi, millest osa puudutab ka Eesti Tudengisatelliidi projekti. Kursuse eesmärk on tõsta Eesti tööstuse ja teaduse võimekust kosmosetehnoloogia vallas ning tutvustada tudengitele Euroopa Liidu kosmoseprogramme ja Eesti osalusvõimalusi. Õppetöö tulemusel omandavad tudengid praktilisi oskusi kosmosemissioonide planeerimises, kuupsatelliidi ehituses, arendusprojektide PR tegevustes ja rahastusvõimaluste leidmises.