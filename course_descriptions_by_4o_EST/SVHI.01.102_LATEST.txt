Aine eesmärk on anda põhjalik ülevaade praktikajuhendamise protsessist ja praktikandi toetamisest töökohal. Kursusel käsitletakse praktikaprotsessi õiguslikke raame, osapoolte rolle, juhendaja võimalusi praktikandi arengu toetamisel, kommunikatsiooni ja dokumentatsiooni olulisust ning kvaliteediringi. Õppeaine läbimise järel oskab üliõpilane selgitada osapoolte kohustusi ja rolle, kavandada tõhusat kommunikatsiooni ning korraldada praktika hindamist, juhendamist ja nõustamist. Lisaks analüüsitakse enda kompetentse praktikajuhendajana, et tagada tulemuslik praktika korraldamine.