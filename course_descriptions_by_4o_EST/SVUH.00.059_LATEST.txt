Ainekursuse eesmärk on anda osalejatele ülevaade erinevat liiki andmetest, andmekogumismeetoditest ja andmeallikatest, keskendudes eelkõige küsitlusuuringute andmetele. Kursuse käigus õpitakse kavandama uurimisstrateegiaid, kontrollima andmete kvaliteeti ja valmistama andmestikku statistiliseks analüüsiks ette. Samuti omandatakse teadmisi kvantitatiivsete andmete kogumise ja esialgse analüüsi osas ning tutvutakse andmekaitse ja -eetikaga.