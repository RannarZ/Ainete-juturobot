Kursusel osalemise eelduseks on läti keele teadmised A2.1 tasemel või Tartu Ülikooli maailma keelte ja kultuuride instituudi läti keele kursuse kolmanda semestri edukas läbimine. Kursusel korratakse ja täiendatakse varem õpitut, tuues sisse uusi grammatilisi struktuure ja teemasid, mis hõlmavad inimese iseloomu ja isiksuse kirjeldamist, läti kultuuri ja traditsioone, aastaaegu ning erinevaid keeleregistreid. Kursusel arendatakse vestlus-, kuulamis-, lugemis- ja kirjutamisoskust ning parandatakse hääldust, et üliõpilased saaksid end väljendada selgemini ja rikkamas keeles ning mõistaksid paremini nii suulist kõnet kui ka kirjalikke tekste.