Kursus tutvustab mitteformaalse loogika mõistestikku, sealhulgas argumenditüüpe ja üldlevinud argumenteerimisvigu. Aine eesmärgiks on arendada oskusi analüüsida ja hinnata argumente ning ära tunda tüüpilisi argumenteerimisvigu. Õppeaine edukal läbimisel tunneb tudeng peamisi mitteformaalse loogika mõisteid ja suudab praktilisi argumente erinevate võtete abil kategoriseerida, analüüsida, hinnata ja parandada. Kursust toetab Tartu Ülikooli ASTRA projekt PER ASPERA, mida rahastab Euroopa Liidu Regionaalarengu Fond.