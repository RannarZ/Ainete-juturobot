Ravimite biofarmatseutiline kvaliteet ja ravimvormi valmistamiseks vajalikud tehnoloogiad sõltuvad suuresti raviainete ja abiainete füüsikokeemilistest omadustest. Kursus keskendub tahkete ainete ja dispersioonide füüsikokeemiliste omaduste ning neid iseloomustavate analüütiliste meetodite tundmaõppimisele. Lisaks tutvustatakse uudseid protsessiaegse analüütilise tehnoloogia (PAT) meetodeid, mida saab kasutada reaalajas ravimite tootmise jälgimiseks ja kontrollimiseks. Kursuse eesmärk on anda tudengitele põhjalikud teadmised ravimvormide disaini ja väljatöötamise füüsikokeemilistest põhimõtetest ning analüütilistest meetoditest, mis on vajalikud ravimite ja abiainete omaduste uurimiseks. Õpiväljundiks on tudengi suutlikkus analüüsida ja mõista farmaatsias esinevaid nähtusi, rakendades füüsikalise keemia seadusi ja printsiipe.