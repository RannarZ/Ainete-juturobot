Kursus käsitleb eesti nüüdisromaani olulisemaid autoreid ja tähelepanuväärsemaid teoseid ning keskendub romaanide poeetika ja jutustamise eripärade analüüsile. Kursuse käigus saab tudeng ülevaate eesti nüüdisromaani arengust alates 1990. aastatest, tutvudes teoste temaatika, kujundite ja motiividega. Tudeng arendab oskust analüüsida romaani tähendust ajastu ja rahvuskirjanduse kontekstis ning arendab intensiivse lugemise ja diskuteerimise oskust.