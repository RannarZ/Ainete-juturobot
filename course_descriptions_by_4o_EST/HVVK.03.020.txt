Kursus tutvustab kultuurivaldkonna sponsorluse põhialuseid ja erinevaid erarahastusvõimalusi. Loengutes õpitakse koostama koostööpakkumisi võimalikele sponsoritele ning külalistesinejateks on suurimad kultuuritoetajad ja rahastuste küsijad. Arutatakse vahendite hankimise erinevaid meetodeid ja eelarve koostamist, samal ajal lahendades praktilisi ülesandeid. Õppetöö tulemusena omandavad üliõpilased teadmisi kultuurivaldkonna erarahastamise ja sponsorluse kohta ning oskavad koostada rahastustaotlusi ja koostööpakkumisi.