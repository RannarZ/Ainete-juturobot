Kursus tutvustab peamisi uurimis- ja analüüsimeetodeid majandus- ja sotsiaalteadustes, sealhulgas intervjuude, küsitluste, vaatluste ja juhtumiuuringute läbiviimise põhimõtteid. Õpe käsitleb uurimisobjektide, probleemide ja eesmärkide seost teoreetiliste lähenemiste ja analüüsimeetoditega. Kursusel õpitakse andmete kogumist, analüüsimist ja tulemuste esitamist ning tutvutakse kvalitatiivse ja kvantitatiivse andmeanalüüsi meetoditega. Selle tulemusel omandab tudeng oskuse formuleerida uurimisprobleeme ja koostada magistritöö sissejuhatust ning plaani.