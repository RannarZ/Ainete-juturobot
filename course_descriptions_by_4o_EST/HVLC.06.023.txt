Kursus Rootsi keel algtasemele on suunatud Skandinaavia keelte ja kultuuride valdkonnas rootsi keele ja kirjanduse erialal õppivatele üliõpilastele. Kursuse eesmärgiks on arendada rootsi keele praktilist keeleoskust A2-tasemel ning tutvustada Rootsi ühiskonna ja kultuuri omapärasid, töötades erinevate tekstidega. Samuti omandatakse teoreetilised teadmised rootsi filoloogia kohta ning õpitakse eesmärgipäraselt kasutama netipõhiseid keeleõpperessursse. Tunnid eeldavad aktiivset osavõttu, sealhulgas palju rühma- ja paaristööd, ning kursusel on ka Moodle keskkonnas veebimoodul, mis sisaldab vajalikku õppematerjali ja harjutusi.