Kursusel süvendatakse teadmisi eesti keele stilistikast, arendatakse stiilitunnetust ja õpitakse kirjutama erinevate stiilide ja funktsioonidega tekste. Samuti kinnistatakse ortograafia- ja interpunktsioonireegleid ning õpitakse ametialaste dokumentide koostamist ja vormistamist. Kursuse tulemusena tunneb tudeng erinevaid tekstiliike, suudab kirjutada stiililiselt sobivaid tekste ning koostada ja vormistada ametikirju.