Ladina õigusterminoloogia õppeaine eesmärk on anda teadmisi ladinakeelsete õigusmõistete kohta ja tutvustada ladina keele mõju võõrsõnade ja terminoloogia kujunemisele. Kursus keskendub ladina keele hääldus- ja rõhureeglitele, käändsõnade ja pöördsõnade süsteemile ning terminite moodustamisele substantiivide, adjektiivide ja pronoomenite alusel. Õppeaine edukal läbimisel oskab tudeng kasutada erialast sõnavara, analüüsida ladina õigustermineid ja mõista nende ühilduvust eesti õigekeelde, samuti kasutada erialasõnastikke ja keeleabimaterjale.