Kursus on mõeldud üliõpilastele, kes soovivad tulevikus õpetada ajalugu 5.-6. klassis. Kursusel saadakse ülevaade ajaloo õpetamise arengust Eestis ja mujal maailmas, tähtsamatest ajaloo didaktika probleemidest ning praktilistest oskustest ajaloo õpetamiseks tänapäeva teooriate ja meetodite abil. Suurt rõhku pannakse ka IKT vahendite kasutamisele ajalootundides ja oskusele integreerida õppekava läbivaid teemasid nagu väärtused, kultuuriline identiteet, keskkond ja jätkusuutlik areng.