Seminar koosneb ühest auditoorsest kohtumisest, kus tudengitele tutvustatakse professionaali ja isikliku arengu mudelite lähenemisi, ning tudeng määratleb enda kui tuleviku professionaali nägemuse, eeldused ja takistused isiklikus arengus. Järgnevad personaalsed kohtumised õppejõuga aitavad paremini formuleerida eesmärke ja lahti mõtestada takistusi, liikudes eesmärgi suunas. Lektor korraldab igakuiseid kootsingu grupikohtumisi ja personaalseid kohtumisi, kus analüüsitakse tudengi arenguteekonda. Tudeng peab päevikut, kuhu märgib motivatsiooni ja arengu muutusi.