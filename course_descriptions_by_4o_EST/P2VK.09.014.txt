Õppeaine pakub sissevaadet sotsioloogia ja kultuuriantropoloogia peamistesse uurimisteemadesse, keskendudes inimese, kultuuri ja ühiskonna suhetele ning sotsiaalsete institutsioonide ja protsesside toimemehhanismidele. Kursus aitab mõista ühiskonnaeluga seotud seisukohtade teoreetilist ja ideoloogilist sõltuvust ning nende suhtelisust kultuurilise mitmekesisuse taustal. Tudengitel on võimalus õppida peamisi sotsiaalsete institutsioonide ja nähtuste teooriaid, analüüsida ühiskondlikke protsesse ning arutleda kriitiliselt erinevate teoreetiliste ja ideoloogiliste lähenemiste üle.