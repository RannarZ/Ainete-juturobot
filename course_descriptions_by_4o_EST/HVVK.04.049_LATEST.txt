Õppetöö toimub seminaride ja praktikumide vormis, kus käsitletakse ja harjutatakse erinevaid lavastajatöö baasoskusi. Aine süveneb lavastajale olulistesse baasmõistetesse ja aitab rakendada lavastajatöö alusoskusi kontseptsiooni, kompositsiooni, lavastuse komponentide, lavastusliku terviku ning lavastusprotsessi tasemel. Aine lõpetanud üliõpilane tunneb lavastajatöö põhimõisteid ja oskab neid praktikas rakendada, oskab teostada ja juhtida lavastusprotsesse ning kasutada eneseanalüüsi ja refleksiooni tehnikaid lavastuse loomisel.