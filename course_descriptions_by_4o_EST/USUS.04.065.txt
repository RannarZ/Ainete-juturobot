Loengutes käsitletakse evangeeliumide eksegeesi olulisemaid põhimõtteid, keskendudes ajaloolis-kriitilistele meetoditele. Üliõpilased harjutavad erinevate eksegeetiliste meetodite kasutamist kreekakeelse teksti põhjal ja arutlevad nende üle seminarides. Kursuse eesmärk on anda baasteadmised ja oskused evangeeliumide analüüsimiseks. Õpiväljundite saavutamisel tunneb üliõpilane eksegeesi meetodeid, Markuse evangeeliumi alguslugude kirjanduslikku eripära ja oskab neid analüüsida, mõistab sõnakasutuse konteksti mõju tekstidele ning omandab esmased oskused evangeeliumi perikoopide eksegeesiks.