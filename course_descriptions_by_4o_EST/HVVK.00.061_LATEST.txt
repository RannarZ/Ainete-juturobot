Õppeaine eesmärk on tutvustada tudengitele nende hääleinstrumenti ja arendada algtasemel vokaaltehnikat. Tunnid sisaldavad hääleaparaadi anatoomia ja tervishoiu õppimist, erinevaid hääle- ning hingamisharjutusi ja häälekasutusviiside korrigeerimist. Lisaks tutvustatakse interpretatsiooni põhialuseid, nagu intonatsioon, teksti selgus ja fraseerimine, mida rakendatakse repertuaari omandamisel. Aine läbimisel on tudeng teadlik oma hääleaparatuuri toimimisest ja oskab kasutada erinevaid hääleharjutusi ning nende kaudu oma vokaaltehnikat arendada.