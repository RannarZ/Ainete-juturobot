Kursus keskendub avatud teaduse ja avatud juurdepääsu põhimõtetele, teadusandmete haldamisele kogu nende elutsükli vältel ning andmehaldusplaani koostamisele. Kursuse teine osa pakub praktilist kogemust bioloogiliste andmete haldamisel ja avaldamisel PlutoF platvormil. Kursuse läbinu oskab leida, hallata, publitseerida ja arhiveerida teadusandmeid, sealhulgas koostada andmehaldusplaani ja kasutada avatud andmete repositooriume. Kõik õppematerjalid ja suhtlus doktorandiga toimuvad kahes keeles, kursus on saadaval e-õppena individuaalse tagasisidega ning vajadusel ka kontaktseminaride ja individuaalkonsultatsioonidega.