Õppeaine keskendub mitteformaalse ja formaalse hariduse erinevustele ja sarnasustele, teadushuviringi planeerimisele vastavalt seadustele ja sisulisele läbiviimisele. Aine eesmärk on anda tulevastele teadushuviringi juhendajatele vajalikud teadmised ja oskused ringi juhendamiseks. Õppeaine edukalt läbinu teab, kuidas toetada noorte arengut hariduse kaudu, tunneb teadushuviringide tööd reguleerivat seadusandlust, oskab koostada tööplaani ning arendada loodusteaduslikku kirjaoskust. Lisaks on tal ülevaade põhikooli ja gümnaasiumi riiklikust õppekavast ning oskab seda seostada teadushuviringi tegevustega.