Aine eesmärk on anda üliõpilastele esmane ülevaade ja kogemus teaduskorraldusest, kaasates neid projektipõhiste seminaride ja konverentside korraldusse. Praktika raames saavad tudengid praktiseerida teadusürituste korraldamist, õppida koostama erinevaid dokumente ning suhelda kompleksses akadeemilises keskkonnas. Praktika aitab arendada ka kriitilise analüüsi oskust ja teadlikkust oma tugevustest ja arenemisvajadustest teaduskorralduslikes küsimustes.