Aine eesmärk on anda tudengile põhjalikud teadmised valu põhjustest, tüüpidest, mehhanismidest ja kaasuvatest faktoritest ning õpetada praktilisi oskuseid valuga patsiendi käsitlemiseks. Tudeng õpib defineerima valu mõistet, eristama biopsühhosotsiaalset ja biomeditsiinilist valumudelit, samuti akuutse ja kroonilise valu iseärasusi. Lisaks omandab ta oskused hinnata ja analüüsida valu, nõustada akuutse ja kroonilise valuga patsiente ning koostada teraapia- või treeningplaani kroonilise valuga inimestele.