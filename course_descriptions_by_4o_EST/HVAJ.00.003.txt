Rakendusliku magistritöö eesmärk on näidata üliõpilase võimet loovalt rakendada magistriõppes omandatud teadmisi praktiliste erialaste probleemide lahendamisel. Magistritöö koosneb praktilisest osast, näiteks andmebaasist või näitusest, ning seda toetavast kirjalikust uurimistööst, mis vastab akadeemilistele nõuetele. Edukas magistritöö kaitsmine näitab, et üliõpilane suudab erialaseid teadmisi ja meetodeid rakendada, leida ülesande lahendamiseks temaatilist teaduskirjandust, vormistada töö korrektselt akadeemilises stiilis ning kaitsta oma töö põhiseisukohti akadeemilises vestluses. Täpsemad nõuded ja tähtajad on leitavad instituudi veebilehelt.