Aine "Biotehnoloogia ettevõtlus" eesmärgiks on anda põhjalik ülevaade äri võimalustest biotehnoloogia valdkonnas, sealhulgas praktilisi nõuandeid ettevõtte loomiseks, äriplaani koostamiseks, rahastuse leidmiseks ja intellektuaalse omandi kaitsmiseks. Loengute käigus õpitakse tundma ettevõtluse ja biotehnoloogia alustõdesid ning omandatakse teadmisi biotehnoloogia sektori eripäradest Eestis ja maailmas. Kursust läbides saadakse baasteadmised äriplaani koostamisest, intellektuaalse omandi kaitsest ning ülevaade Eesti biotehnoloogia sektorist ja töövahenditest. Lisaks korraldatakse seminare koostöös UT Ideelaboriga, mis annavad praktilisi kogemusi biotehnoloogia vallas.