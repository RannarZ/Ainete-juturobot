Projektipraktika eesmärk on võimaldada üliõpilastel rakendada oma õpingute jooksul omandatud teadmisi ja oskusi reaalse infokorraldusliku projekti kavandamise, teostamise ja hindamise kaudu. Praktika käigus koostab üliõpilane koostöös ettevõtte või eraisikuga projekti lähteülesande ja selle lahendamise kava, viib projekti iseseisvalt ellu ning kirjutab aruande, mida kaitseb lõpuseminaris. Kursuse edukalt läbinud üliõpilane tunneb projektijuhtimise põhialuseid, suudab kaardistada ning kriitiliselt hinnata institutsiooni infokorralduse vajadusi ja võimalusi, ning omab häid läbirääkimis- ja koostööoskusi.