Kursus keskendub õiguskaitsevahenditele, mis kaitsevad ja taastavad avalik-õiguslikus suhtes rikutud õigusi ning tagavad avaliku võimu tekitatud kahju heastamise. Kursusel käsitletakse kahju ärahoidmisele ja vähendamisele suunatud esmaseid meetmeid, kahju hüvitamise ja õigusvastaste tagajärgede kõrvaldamise nõudeid, samuti EL-i õigusest tulenevat liikmesriigi vastutust. Kursuse eesmärk on arendada üliõpilaste teadmisi riigivastutusõiguse teooriast ja kohtupraktikast, parandada argumenteerimisoskust ja süvendada praktilisi oskusi kaasuste lahendamisel.