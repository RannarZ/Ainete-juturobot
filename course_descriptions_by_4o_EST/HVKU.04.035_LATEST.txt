Folkloristika seminar on 3. semestri magistriseminar, mille eesmärk on toetada üliõpilast magistritöö või -projekti läbiviimisel. Aine läbinud tudeng suudab teha õigustatud teoreetilisi ja metodoloogilisi valikuid, valmistada metodoloogiliselt iseseisvalt ette ja läbi viia uurimisprojekte ning orienteeruda oma uurimisprobleemi erialase ja rakendusliku representatsiooni võimalustes. Ta on pädev erialases diskussioonis, oskab anda ja analüüsida tagasisidet ning reflekteerida saadud kogemust, planeerides uusi uurimistööga seotud tegevusi. Seminar sisaldab ka individuaalset ja rühmatööl põhinevat uurimistöö etappide refleksiooni ning ettekannet magistrikooli sügiskoolis.