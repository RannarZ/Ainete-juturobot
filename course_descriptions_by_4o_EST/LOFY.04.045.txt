Eriseminaris käsitletakse teoreetilise füüsika huvipakkuvaid ja aktuaalseid probleeme ning pakutakse üliõpilastele võimalust teadusinformatsiooni läbitöötamiseks ja esitlemiseks. Peamine töövorm on referaatide koostamine, ettekandmine ja analüüsimine, mis võimaldab tudengitel täiendada oma teadmisi teoreetilise füüsika alal. Ettekanded saab ette valmistada kas arvutipresentatsiooni või tahvelkirjutuse abil. Seminaride toimumise teated postitatakse erinevatesse listidesse ja füüsika.ee kalendrisse ning kuulutatakse üles Physicumi teadetetahvlile. Magistri- ja doktoritasemel toimuvad seminarid vastavalt "Magistriseminar teoreetilises füüsikas" ja "Doktoriseminar" ainete raames.