Aine eesmärk on omandada kliinilise meditsiini põhiterminoloogia ja diagnostikas kasutatavate meetodite põhialused, sealhulgas haige küsitlus, füüsikaline läbivaatus, laboratoorsed, radioloogilised ja instrumentaalsed uurimisvõtted ning suuremate haiguslike muutuste esialgne interpretatsioon. Kursus sisaldab erinevaid meditsiinivaldkondi, nagu sisehaiguste propedeutika, traumatoloogia ja ortopeedia, üldkirurgia, laboratoorne meditsiin, radioloogia, spordimeditsiin ja taastusravi. Õpiväljunditeks on kliinilise meditsiini terminoloogia tundmine, haige küsitlemise oskus, füüsikalise läbivaatuse läbiviimine, diagnostiliste uuringute võimaluste ja tulemuste interpretatsiooni oskus.