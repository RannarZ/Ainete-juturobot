Kursus tutvustab mänguteooria põhiolemust, mudeleid ja rakendamisvõimalusi, keskendudes peamiselt staatilistele täieliku infoga mudelitele, kuid käsitledes valikuliselt ka dünaamilisi ja mittetäieliku infoga mudeleid. Kursuse eesmärk on selgitada mänguteooria kontseptsioone ja mudeleid ning nende rakendusi reaalses majanduses. Kursuse läbinud tudeng oskab leida Nashi tasakaalu, tunneb tagant ette lahendamise metoodikat, eristab klassikalise ja evolutsioonilise mänguteooria tasakaalupunkte, analüüsib otsustusolukordi määramatuse ja riski tingimustes ning toob näiteid mänguteoreetiliste olukordade kohta reaalses elus.