Õppeaine hõlmab teemasid nagu eesti lasteluule, folkloor, lasteproosa klassika, uuem lasteproosa, lastenäidendid, lasteajakirjad ja lastekirjanduse kriitika. Eesmärk on anda ülevaade eesti lastekirjanduse ajaloost ja teooriast, et kindlustada lastekirjanduse tundmine põhikooli I ja II astme õpetamiseks ning lapse tunnete ja käitumise mõistmiseks kirjanduskogemuse varal. Pärast kursuse läbimist on üliõpilastel erialased baasteadmised eesti lastekirjandusest, oskus analüüsida kirjandusteoseid ja rakendada neid teadmisi õpetamisel ning klassivälises tegevuses.