Kriitikapraktika võimaldab tudengitel kogeda kriitilise teksti avaldamisprotsessi alates arvustatava teose valikust kuni analüüsi ilmumiseni kultuuriväljaandes. Praktika koosneb kollokviumidest, kus tutvutakse kriitikatöö põhimõtete ja väljaannete nõuetega, ning juhendamisest, mille käigus valib tudeng arvustatava teose ja väljaande, kuhu soovib oma töö avaldada. Praktikat juhendavad vastava ala õppejõud koostöös väljaannete toimetajatega. Lisaks kriitikatekstide kirjutamisele sisaldab praktika ka andmebaaside loomist ja korrastamist. Praktika sobib tudengitele, kes soovivad praktiseerida kirjandusteaduslikku kriitikat ja avaldada oma töid kultuuriajakirjades. Lisainfo saamiseks võib võtta ühendust Liina Lukase või Arne Merilai'ga.