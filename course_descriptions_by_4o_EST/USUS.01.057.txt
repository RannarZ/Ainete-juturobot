Kursus uurib religiooni ja poliitika omavahelist seost tänapäeva maailmas, pakkudes ülevaadet analüütilistest lähenemistest ja teooriatest ning vaadeldes religiooni mõju poliitilistele muutustele ja vastupidi. Õppetöö käigus tutvustatakse religiooni ja poliitika uurimisel kasutatavaid mõisteid ja teooriaid ning võrreldakse Ida- ja Lääne-Euroopa usulise poliitika kogemusi maailma mitte-kristlike kultuuridega. Kursuse lõpetanud tudeng oskab analüüsida religiooni ja poliitikaga seotud teemasid ning mõista nende suhteid erinevates kultuurilistes, ajaloolistes ja poliitilistes kontekstides, olles võimeline ise neid teemasid sotsiaalteaduslikult uurima ja aruteludesse panustama.