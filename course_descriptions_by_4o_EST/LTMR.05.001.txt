Kursusel antakse põhjalik ülevaade molekulide struktuuri ja funktsioonide seostest kolmes tähtsamas geneetilise teabe ülekande protsessis: replikatsioon, transkriptsioon ja translatsioon. Lisaks käsitletakse näidete varal struktuuri ja funktsiooni seoseid muudes geneetilistes mehhanismides, nagu DNA rekombinatsioon ja reparatsioon, RNA ja valkude protsessimine ning modifitseerimine, valkude transport ja degradatsioon. Kursuse läbimisel omandatakse alusteadmised päriliku teabe ülekande mehhanismidest, kus struktuursed aspektid on süvitsi käsitletud seminarides.