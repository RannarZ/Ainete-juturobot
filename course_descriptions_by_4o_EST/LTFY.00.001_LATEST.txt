Õppeaine raames läbib tudeng vähemalt kuuajalise praktika täiskoormusele vastavas teaduslikus või tootmisettevõttes, kus omandatakse praktilisi kogemusi teadus- ja arendustöö vallas. Praktika lõpus tuleb esitada kirjalik aruanne praktiliste tööde ja saadud teadmiste kohta ning kaitsta seda suulise ettekandena komisjoni ees. Kursuse eesmärk on tutvustada üliõpilastele uurimis- ja arendustöö korraldust, osaleda teadusprojektides ning mõista seotud juriidilisi ja majanduslikke aspekte. Õpiväljundiks on tudengi võimekus kasutada laboriaparatuuri ja mõista valdkonna kvaliteedinorme ning standardeid.