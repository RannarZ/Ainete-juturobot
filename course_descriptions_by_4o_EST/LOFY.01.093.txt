Seminarides tutvutakse mõõtmiste põhimõtete ja meetoditega, samuti otseste ja kaudsete mõõtmiste tulemuste töötlemise ning mõõtemääramatuse hindamisega koolifüüsikas. Aine eesmärgiks on anda üliõpilastele süvendatud teadmised mõõtmistest ja mõõtemääramatusest ning praktilised oskused nende käsitlemiseks koolifüüsikas praktiliste tööde ja ülesannete lahendamisel. Kursuse lõpetanud üliõpilane mõistab metroloogia põhitõdesid, tunneb levinumaid mõõtmismeetodeid ja oskab neid teadmisi rakendada koolifüüsika kontekstis.