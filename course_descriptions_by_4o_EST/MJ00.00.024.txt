Bakalaureuseseminar on mõeldud üliõpilaste teadustöö alaste teadmiste üldistamiseks ja süvendamiseks. Kursuse eesmärk on süstematiseerida teadusliku uurimistöö alaseid põhiteadmisi. Aine läbinu teab teadusliku lähenemisviisi omapära, tunneb uurimistöö protsessi ja teaduseetika põhimõisteid, on võimeline iseseisvalt leidma teaduskirjandust, koostama kirjanduse ülevaadet ja korrektselt viitama, ning omab põhjalikke teadmisi andmete kogumise ja analüüsi meetoditest. Lisaks suudab ta uurimistöö tulemusi auditooriumile esitleda.