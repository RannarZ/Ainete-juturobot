Õppeaines kujundatakse arusaam loodusteaduslike ainete õppimise ja õpetamise peamisest eesmärgist, milleks on loodusteadusliku kirjaoskuse edendamine. Kursus pakub ülevaadet loodusteadusliku kirjaoskuse erinevatest määratlustest ja selgitab selle tasemelisust üldhariduskooli õppekava kontekstis. Samuti tutvustatakse rahvusvahelisi teadusuuringuid, sealhulgas PISA, nende tulemuste interpretatsiooni ning võtmepädevuste ja 21. sajandi oskuste seotust loodusteadusliku kirjaoskusega. Õppeaine läbinud tudeng oskab tõlgendada loodusteaduslikku kirjaoskust, koostada selle tasemete hierarhilise skeemi, tuua näiteid võtmepädevuste kujundamisest põhikooli tundides ning interpreteerida hindamistulemusi.