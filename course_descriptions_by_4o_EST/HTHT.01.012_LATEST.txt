See õppeaine annab teadmisi igapäevase õppetöö planeerimise põhimõtetest ja õpetaja kutsealase karjääri planeerimisest. Kursus toetab kutseõpetaja taseme 6 kohustuslike kompetentside omandamist, sealhulgas õppeprotsessi planeerimist, õpikeskkonna kujundamist ning õppija arengu toetamist. Pärast aine läbimist oskab tudeng valida teemale ja sihtrühmale sobivaid õpetamisviise ja õppemeetodeid, kavandada hindamistegevusi, toetada õppijaid eneserefleksioonis ning kasutada tagasisidet oma töö arendamiseks ja edasiseks karjääriplaneerimiseks.