Õppeaine annab ülevaate väliskaubanduse ja välismajanduse monetaarse teooria alustest, käsitledes nii klassikalisi kaubandusteooriaid kui ka kaasaegseid lähenemisi. Tudengid saavad teadmised rahvusvahelise majanduse põhialustest, rahvusvahelise kaubandus- ja rahasüsteemi toimimisest, globaalsete majandustendentside mõjust ja Eesti majanduse arenguvõimalustest. Eriti keskendutakse rahvusvahelise majanduse arengutendentsidele ja väikeriigi majandusstrateegia kujundamisele integreeruvas maailmas.