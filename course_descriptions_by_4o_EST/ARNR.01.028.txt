Kursus "Neuroloogia põhialused" keskendub motoorika, tundlikkuse, teadvuse ja kõrgemate ajukoore funktsioonide häirete diagnostikale ja ravile. Tudengid omandavad teoreetilised ja praktilised teadmised sagedamate neuroloogiliste haiguste diagnoosimisest ja ravist, õppides kasutama põhiterminoloogiat ning ära tundma kesknärvisüsteemi ja perifeerse närvisüsteemi kahjustusi. Kursusel tutvustatakse peamisi uurimis- ja ravimeetodeid, mida rakendatakse sagedaste närvihaiguste korral. Haiglas liikudes on vajalikud vahetusjalatsid, arstikittel ja isikukaitsevahendid.