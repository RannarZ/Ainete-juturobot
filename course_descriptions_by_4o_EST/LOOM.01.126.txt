Praktikumi raames külastatakse juhendajaga eri taimekooslusi, kus õpitakse tundma ja dokumenteerima kohalikke taimeliike ning koostama teaduslikult korrektset herbaariumi. Osaletakse rühmatöödes ja esitatakse floristilisi analüüse. Õppija omandab oskused määrata taimi erinevate määrajate abil ja tunneb 200 liiki soontaimi ning 25 liiki samblaid, nimetades neid nii ladina kui ka eestikeelsete nimedega. Lisaks õpitakse taimesugukondade tunnuseid ja taimede ökoloogilisi nišše ning kooskasvamist.