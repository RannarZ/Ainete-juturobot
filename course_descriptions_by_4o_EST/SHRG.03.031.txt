Kursus keskendub postsovetlike riikide erinevate integratsioonivormide ja ideoloogiate uurimisele, samuti EL-Venemaa rivaliteedile ühises naabruskonnas. Üliõpilased saavad tutvuda regiooni integratsiooniprojektidega, nende takistuste ja tõketega ning analüüsida piirkondliku integratsiooni hetkeseisu ja tulevikustsenaariume Ida-Euroopas, Kaukaasias ja Läänemere piirkonnas. Kursus aitab mõista postsovetliku piirkonna integratsiooni loogikaid ja arendada teaduspõhist arvamust poliitilise ja majandusliku integratsiooni osas. Kursus on välja töötatud Jean Monnet mooduli "ELi tegevus Venemaa ja post-sovetlike naabritega" (EURUPN) toetusel.