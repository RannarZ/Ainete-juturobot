Kursuse käigus saavad tudengid teadmised teadusliku meetodi olemusest ja sotsiaalteaduslikest probleemidest, õpivad leidma ja kasutama erinevaid infoallikaid ning omandavad esmase akadeemilise kirjutamise kogemuse. Samuti arendatakse meeskonnatöö- ja esinemisoskusi ning nende analüüsivõimet. Majandusteaduslikus osas käsitletakse indiviidide käitumist piiratud ratsionaalsuse kontekstis, uuritakse riigi, turu ja ettevõtte rolli ning tutvustatakse erinevate majandusmõtte koolkondade arengut ja olulisi autoreid.