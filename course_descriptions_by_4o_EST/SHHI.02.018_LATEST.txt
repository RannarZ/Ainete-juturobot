Kursus tutvustab LAK-õppe olemust, eesmärke ning läbiviimise põhimõtteid, lähtudes põhikooli riiklikust õppekavast ja kaasaegsest mitmekultuurilisest õpikeskkonnast. Kursuse tulemusena omandavad üliõpilased teadmisi ja oskusi, mis võimaldavad neil luua ja juhtida õppeprotsessi, mis lõimib ainet (sisu), keelt, kultuuri ja õpioskusi. Kursuse läbinu saab aru LAK-õppe põhimõtetest ja eesmärkidest, oskab luua ainetevahelisi seoseid, kujundada õppimist toetavat keskkonda ja koostada sobivaid õppematerjale ning ülesandeid. Lisaks õpivad nad andma hinnanguvaba tagasisidet ja tunnevad vastavat valdkonda käsitlevat kirjandust ja veebiallikaid.