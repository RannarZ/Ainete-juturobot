Magistritöö on iseseisvalt koostatud uurimistöö, mis näitab magistrandi teoreetilisi ja praktilisi teadmisi ning oskust kasutada erialakirjandust, põhjendada seisukohti ja väljendada neid kirjalikult. Tööl peab olema selge probleemipüstitus, kus rakendatakse teaduslikke meetodeid konkreetse uurimisobjekti käsitlemiseks. Magistritöö teema peab olema seotud Euroopa Liidu temaatikaga ning selle edukas kaitsmine näitab, et üliõpilane oskab planeerida ja ellu viia tegevusi, pakkuda lahendusi, analüüsida ja argumenteerida kirjanduse põhjal ning tunneb valitud valdkonda ja teadustöö nõudeid. Komisjoni otsuse saab vaidlustada vastavalt ülikooli õppekorralduseeskirjale.