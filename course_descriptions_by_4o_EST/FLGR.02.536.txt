Kursus pakub sissejuhatust klassikaliste tekstide tõlkimise teooriasse ja praktikasse, tuues esile eesti kultuuriloo traditsiooni ning käsitledes peamisi tõlkemeetodeid ja -strateegiaid. Kursusel analüüsitakse proosa-, draama- ja luuletõlkeid ning tutvustatakse tõlkijatele vajalikke ressursse ja tööriistu. Praktilise ülesandena valmistab üliõpilane ette ühe proosa- ja ühe luuletõlke, arendades oskusi kujundada keeleliselt ja kirjanduslikult korrektseid tõlkeid ning lahendada tekkinud tõlkeprobleeme. Kursus aitab märgata teksti süntaktilisi ja leksikaalseid erijooni ning teha tõlkijana mõtestatud valikuid.