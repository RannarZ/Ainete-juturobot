Kursus keskendub doktoritöö "katusartiklite" kirjutamisele ja nende struktuuri, peamiste probleemide ja nõuete tundmaõppimisele. Osalejad kirjutavad kursuse käigus oma esimese versiooni katusartiklist, esitavad selle seminaris arutlemiseks ning on ka kaasdoktorandi töö oponentideks. Kursuse eesmärk on aidata doktoritööde lõppversioonide valmimist ja monograafia peatükkide viimistlemist. Edukal läbimisel oskab doktorant kirjutada ning kriitiliselt hinnata doktoritöö "katusartiklit" või monograafiat.