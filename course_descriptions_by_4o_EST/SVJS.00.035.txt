Kursus annab osalejatele süvendatud praktilisi oskusi R-i kasutamisel andmete töötlemiseks ja analüüsiks. Seminaride raames õpitakse andmete haldamist, tekstianalüüsi, veebilehtedelt andmete kogumist, keerukamaid statistilisi meetodeid nagu regressioonianalüüs, faktoranalüüs ja masinõppemudelid. Kursuse lõpus omandavad tudengid teadmised, kuidas viia läbi tekstianalüüsi, sealhulgas meelestatuse analüüsi, tekstide skaleerimist ja teemade modelleerimist. Kursus nõuab sülearvutit, millel on R ja RStudio installeeritud.