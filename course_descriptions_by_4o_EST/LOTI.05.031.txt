Seminar keskendub robootika, arvutitehnika, kosmose ja infotehnoloogiliste rakenduste üldistele ja spetsiifilistele probleemidele. Traditsioonilise ÕIS-is registreerumise asemel tuleb liituda postiloendiga it_seminar@lists.ut.ee, kuna kogu informatsioon vahetatakse ainult seal. Seminaris osalemine aitab tudengitel õppida tegema erialaseid ettekandeid ja esitlema neid edukalt avalikult, samuti vastama ootamatutele küsimustele. Seminariettekannete ajad lepitakse kokku enne semestri algust Doodle'i küsitluse abil.