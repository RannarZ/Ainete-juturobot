Seminari eesmärgiks on arendada doktorantide võimet esitada ja arutada teadustulemusi. Osalejad peavad regulaarselt osalema laboriseminaridel, kus nad esitlevad oma teadustöö tulemusi ja teevad ettekandeid kirjanduse põhjal. Seminarid aitavad doktorantidel omandada ülevaadet oma eriala uuematest uurimissuundadest, arendada kriitilist mõtlemist ja kasutada erialast teaduskeelt, samuti paranevad nende esitlusoskused ja võime tutvustada oma teadustööd laiemale avalikkusele.