Kursus käsitleb peamiste sündroomide ja haiguste etioloogiat ning arengumehhanisme organismi, koe, raku ja molekulide tasandil, rõhutades haiguslike muutuste mõju organismi funktsioonidele. Eesmärgiks on anda üliõpilastele patoloogilise füsioloogia algteadmisi, mis aitavad mõista haiguste etioloogia ja patogeneesi mehhanisme tänapäevasel tasemel ning kasutada neid teadmisi haiguste diagnoosimisel ja ravis. Kursuse läbinud üliõpilane teab patoloogilisi protsesse ja nende mehhanisme, vee- ja elektrolüütide ainevahetuse häirete etioloogilisi faktoreid ja oskab analüüsida elundisüsteemide talitlusmuutusi patoloogiliste protsesside puhul.