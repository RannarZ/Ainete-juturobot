Kursus käsitleb keeltega seotud probleeme tänapäeva ühiskonnas ja eesti keele seisundit ning staatust. Iga teema juurde kuuluvad lugemismaterjalid täiendavad loengutest saadud teadmisi ning kursuse jooksul toimuvad aruteluseminarid. Hinne kujuneb arutleva essee ja avatud materjalidega eksami põhjal. Kursusel osaleja omandab teadmisi keele rollist ühiskonnas, oskab analüüsida eesti keelekeskkonda ja väljendada oma argumenteeritud arvamust kirjalikul kujul.