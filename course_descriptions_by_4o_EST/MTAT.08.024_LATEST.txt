Hajussüsteemid on muutumas oluliseks tänapäeva teaduse ja infotehnoloogia arengus. Seminari eesmärk on tutvustada erinevaid võimalusi, lahendusi ja teaduslikke probleeme hajussüsteemide (nagu GRID, P2P ja paralleelarvutused) arengus. Osalejailt oodatakse ühe ettekande tegemist või ülevaateartikli koostamist ja aktiivset osalemist aruteludes. Tudengid omandavad oskuse läbi viia teaduslikke uurimisprojekte ja töötada uusima teaduskirjandusega ning harjutavad nii esinemisoskust kui ka teaduslikku kirjaoskust.