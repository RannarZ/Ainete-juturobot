Aine omandamisel õpivad tudengid suhtlemisetiketti, ärisuhtlemise eripärasid ning seostavad õpitut oma tulevase eriala või ametiga. Nad arendavad oskusi vestluste kavandamiseks ja läbiviimiseks, ametlike kirjade kirjutamiseks ja sõnavõttudeks. Kursuse raames pööratakse tähelepanu patsientide ealiste iseärasuste tundmisele, stressi ja läbipõlemise vältimisele ning kriitilise kuulamise ja lugemise oskustele. Lisaks käsitletakse elukestva õppe tähtsust ja isiksuse arengut ning enesekehtestamist konfliktides. Õpe sisaldab nii teoreetilisi loenguid kui ka praktilisi ülesandeid, sealhulgas rollimänge ja ajakava analüüsi.