Rakubioloogia praktikumis on eesmärgiks tutvuda ja saada kogemusi peamiste rakubioloogias kasutatavate uurimismeetodite ja aparatuuriga ning õppida praktiliste tööde tulemusi korrektselt dokumenteerima. Kursuse läbinu oskab kasutada valgusmikroskoopi ning tunneb transmissioonelektronmikroskoopia põhimõtteid, omab ettekujutust loomsete rakukultuuridega töötamisest ja tunneb põhilisi rakkude elulemuse määramise meetodeid. Lisaks on kursusel võimalik õppida rakkude fikseerimist ja värvimist, läbivoolutsütomeetria meetodi kasutamist apoptootiliste rakkude tuvastamiseks ning praktiliste tööde korrektset dokumenteerimist.