Teadus- ja arendustöö praktika eesmärk on anda magistrantidele erialase töö kogemus kas info- ja kommunikatsioonitehnoloogiaga tegelevas ettevõttes või ülikooli uurimisrühmas. Praktika läbimise järel on tudeng võimeline töötama IKT valdkonna firmas või osalema teadus- ja arendustegevuses laborites. Samuti oskab ta oma tööle kirjalikku ülevaadet koostada, analüüsida tegevusi ja välja tuua, mida praktika jooksul õppis.