Õppeaine eesmärk on tutvustada tudengitele projektipõhise rahanduse terminoloogiat, valemeid ja metoodikaid ning õpetada neid rakendama eurorahataotluste ja investeerimisprojektide koostamisel. Kursusel käsitletakse projektipõhist arvestust reglementeerivaid õigusakte, arvestuse põhiprintsiipe ja kontseptsioone, samuti projektipõhise arvestuse organiseerimise eripära. Tudengid õpivad koostama eurorahataotlusi, hindama investeerimisprojektide tasuvust ja riske ning saavad sügavamad teadmised project finance spetsiifikast.