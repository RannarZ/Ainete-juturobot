Majutusosakonna õppeaine keskendub majutusettevõtte teenindus- ja tugiprotsesside mõistmisele ja analüüsimisele ning nende rollile organisatsiooni toimimises ja juhtimises. Lõpetanud õppija teab majutusprotsesside iseloomu ja jaotamist, mõistab külastaja klienditeekonda ning seotud tööprotsesse, sooritab vastuvõtuosakonna tööoperatsioone külastaja tsükli eri etappides, vormistab dokumente ja aruandeid ning koostab hinnapakkumisi ja arveldab klientidega, kasutades selleks kliendihaldussüsteemi Hotellinx Cloud. Kursus on suunatud tudengitele, kes soovivad süvitsi mõista majutusettevõtte toimimist ja teenindusprotsesside juhtimist.