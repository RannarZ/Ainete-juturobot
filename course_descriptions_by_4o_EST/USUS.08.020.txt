Kursuse käigus uuritakse teadus- ja ilukirjanduse ning filmikunsti abil, kuidas juutide enesemõistmine on aja jooksul kujunenud ja muutunud ning millised tegurid on selles protsessis tähtsal kohal olnud. Samuti käsitletakse, kuidas mittejuudid on juute mõistnud ning kujundanud juudi identiteeti väljastpoolt. Pärast kursuse läbimist omandab tudeng sügava arusaama juudi identiteedi erinevatest tahkudest ja nende muutumisest ajas ja kultuuris.