Õppeaine eesmärk on anda teadmisi disainimeeskondade töö toimimise põhiprintsiipidest ja juhtimisest, et korraldada tulemuslikumat meeskonnatööd disainiprojektides. Kursus loob võimalused meeskonnatöö põhialuste tundmaõppimiseks, aidates õppijatel mõista ja lahendada olulisi organisatsiooni meeskonnatööga seotud küsimusi. Kursuse läbinud õppija mõistab juhtimise olemust ja rolli, teab juhtimise põhifunktsioone ning oskab arvesse võtta inimeste individuaalseid erinevusi töös. Samuti tunneb õppija meeskonnatöö põhimõtteid ja on võimeline efektiivselt osalema meeskonnatöös nii liidri kui meeskonnaliikmena.