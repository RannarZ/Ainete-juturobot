Kursus keskendub treeningu süsteemsele ülesehitusele, tuginedes teaduslikule lähenemisele. Süvitsi käsitletakse treeningu erinevaid adaptatsioonilisi aspekte, organismi ja raku tasandil toimuvaid muutusi, treeningu periodiseerimist, spetsiifilisust ja individualiseerimist ning teaduslikku monitooringut ja juhtimist. Kursuse läbimisel omandab tudeng põhjaliku teadusliku ülevaate treeningu ülesehitusest ning oskuse planeerida ja põhjendada erinevaid treeninguprogramme, seostades treeningu muutused sportliku saavutusvõimega.