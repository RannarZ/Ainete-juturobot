Käesolev kursus pakub põhiteadmisi prokarüootide metabolismist ja energiavahetusest, sealhulgas bakterite erilised toitumistüübid ja metabolismirajad nagu suhkru käärimine, kemolitoautotroofia, bakteriaalne fotosüntees ning anaeroobne hingamine. Samuti käsitletakse bakterite võimet toota sekundaarmetaboliite nagu antibiootikumid ja nende resistentsuse mehhanisme, ning inimese eri kehapiirkondade mikroobikooslusi. Viiruste teemal tutvustatakse nende geneetilist mitmekesisust, süstemaatikat ja nakatumistsükleid bakteriofaagide näitel. Tudengid saavad teadmised, mis võimaldavad neil orienteeruda prokarüootide energeetilises metabolismis ja viiruste geneetilises mitmekesisuses, rakendades neid teadmisi ka igapäevaelus.