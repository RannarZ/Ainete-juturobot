Õppeaine raames moodustatakse 3-5 liikmelised grupid, mis tegelevad ühise uurimisteemaga õppejõu juhendamisel ning jagavad seminarides regulaarselt kogemusi ja saavad tagasisidet. Viimases seminaris esitletakse oma uuringuprojekti tervikuna. Aine eesmärk on harjutada teadus- ja arendustööks vajalikke oskuseid, nagu kirjanduse otsimine ja refereerimine, uurimisprobleemi ja hüpoteeside sõnastamine, meetodi rakendamine ning tulemuste analüüsimine. Õppeaine läbinu oskab koostöös uurimisrühmaga läbi viia ja analüüsida uuringut ning saadud tulemuste põhjal otsustada, kas sooritada magistritöö või magistrieksam.