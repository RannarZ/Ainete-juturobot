Aine tutvustab kaasaegseid sotsiaalteaduslikke uurimismeetodeid ja nende rakendamise võimalusi kogukondade arendamisel, keskendudes transformatiivsetele uurimis- ja analüüsimeetoditele. Üliõpilased viivad rühmatööna läbi uurimuse kogukonna olukorra tundmaõppimiseks, valides sobiva uurimisviisi, analüüsivad tulemusi ja teevad arendustegevuste ettepanekuid. Kursuse läbinud tudeng omandab teoreetilised teadmised ja praktilised oskused sotsiaalteaduslike uurimis- ja analüüsimeetodite kasutamiseks kogukondade arendamisel ning oskab teha tulemustepõhiseid ettepanekuid kogukonna arenduseks.