Loengukursus keskendub haldusõiguse eriosa olulisematele valdkondadele nagu avaliku teenistuse õigus, korrakaitseõigus, majandushaldusõigus, välismaalaste õigus, riigihanked ning planeerimis- ja ehitusõigus. Kursuse eesmärk on anda teadmisi nende õigusdistsipliinide teoreetilistest alustest, struktuuridest ning õiguslikust raamistikust, valmistades tudengeid ette haldusõiguse eriseminari kaasuste lahendamiseks. Kursuse läbijad mõistavad haldusõiguse üld- ja eriosa seoseid, oskavad rakendada üldpõhimõtteid ja norme ning omandavad teoreetilisi teadmisi käsitletavate distsipliinide kohta.