Kursus keskendub erinevatele luulevormidele nagu sonett, haiku, tanka, heksameeter, regivärss, ballaad, räppluule, vabavärss ja proosaluule. Loengutes antakse ülevaade nende vormide kultuurilisest tähendusest ning läbilugemise meetodil analüüsitakse nende struktuure ja stiililisi iseärasusi. Praktilise osana loovad tudengid kodutööna oma teosed, mida seejärel seminarides grupitööna analüüsitakse. Kursuse eesmärk on laiendada tudengite teadmisi erinevatest luulevormidest ning õpetada neid imiteerimise kaudu ise looma. Õpiväljundina oskavad tudengid määrata peamisi värsimõõte, tunda ära tähtsamaid luulevorme ja kirjutada erinevates värsimõõtudes luuletusi.