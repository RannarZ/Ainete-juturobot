Loengukursuse käigus antakse ülevaade nanoelektroonikaseadmete komponentide valmistamise meetoditest, sealhulgas nanomeetrilistes dimensioonides tahkiskihtide, nanokristallide ja nanotorude saamisviisidest. Kirjeldatakse seadmete koostismaterjale, nende sünteesimeetodeid ja teaduslike protsesside keemilisi ja füüsikalisi aspekte. Kursuse lõpuks saavad osalejad põhjalikud teadmised tänapäevaste nanoelektroonikaseadmete, nagu transistoride ja mälurakkude tööpõhimõtetest ning nende fabritseerimismeetoditest ja edasise arengu kontseptsioonidest. Lõputööna esitatakse kas kirjalik referaat või suuline seminariettekanne.