Kursus pakub võimalust süvendada paleontoloogia ja stratigraafia teoreetilisi teadmisi ning praktiseerida fossiilide kollektsioneerimist. Tudengid õpivad ära tundma erinevate fossiilirühmade esindajaid, analüüsima fossiliseerumise protsesse, leidma ja hindama teavet kivististe leviku kohta ning rakendama biostratigraafilisi meetodeid. Välitööde käigus kogutud materjal korrastatakse ja valmistatakse ette säilitamiseks, mis annab tudengitele praktilise kogemuse paleontoloogilises infokäsitluses.