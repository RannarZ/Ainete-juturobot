Kursus „Tõlkimine semiootika vaatepunktist“ tutvustab tõlkimise olulisemaid aspekte ja nende seoseid semiootikaga. Õppetöös käsitletakse teoreetilisi kontseptsioone ja mõisteid, mida saab rakendada erinevate tõlkenähtuste analüüsis. Tudeng omandab teadmised tõlkimisest kui tähendusloome protsessist ning oskab siduda seda teiste protsessidega nagu semioos ja kommunikatsioon. Kursus sisaldab loenguid ja seminare ning eeldab tudengite aktiivset osalemist.