Kursusel tutvustatakse ja arutatakse süsteemibioloogia ja sünteetilise bioloogia kokkupuutepunkte, keskendudes printsiibile "ehita elu, et elust aru saada." Lisaks teoreetilisele sissejuhatusele valmistatakse üliõpilasi ette praktiliseks kursuseks biomolekulaarsete süsteemide modelleerimise alal. Kursuse eesmärk on anda oskusi ja ideid süsteemibioloogia teadusprojektide arendamiseks ning kinnistada kvantitatiivne süsteemi tasemel mõtlemine magistri- ja doktoriprojektide jaoks. Kursus järgneb põhitaseme kursusele "Süsteemibioloogia" ja pakub süvendatud käsitlust selles valdkonnas.