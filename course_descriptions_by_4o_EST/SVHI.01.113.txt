Kursus algab kontaktõppega, kus tutvustatakse nüüdisaegse õpikäsituse kontseptsiooni ja selle põhikomponente, ning jätkub e-õppega, mis põhineb õppematerjalidel ja soovitatud kirjandusel. Üliõpilased viivad läbi mikro-uuringu õpisituatsioonide kohta ja pakuvad nende analüüside põhjal välja innovaatilisi lahendusi. Kursus annab süsteemse ülevaate nüüdisaegsest õpikäsitusest ning valmistab tudengeid ette praktikaid uurima ja kujundama, keskendudes probleemilahendusele, uurimuslikule õppele, koostööle, eneseregulatsioonile ja refleksioonile.