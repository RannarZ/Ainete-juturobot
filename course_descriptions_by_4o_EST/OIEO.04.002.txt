Asjaõiguse kursus annab üliõpilastele põhjalikke teoreetilisi teadmisi asjaõiguse üldpõhimõtetest, vallas- ja kinnisasjaõiguse erisustest ning üksikutest asjaõigustest nagu omand, servituudid, reaalkoormatised, hoonestusõigus, ostueesõigus ja pandiõigused. Kursuse käigus õpitakse tundma valdkonna kohtupraktika tähtsamaid lahendeid ning omandatakse kaasuste lahendamise metoodika. Kursuse lõpuks on tudeng võimeline selgitama asjaõiguse olemust ja seoseid teiste eraõiguse valdkondadega, kohaldama asjaõiguse norme vaidluste lahendamisel, kasutama õiguskirjandust ja kohtupraktikat ning rakendama erinevaid tõlgendusmeetodeid asjaõiguse normide sisu ja eesmärkide selgitamiseks.