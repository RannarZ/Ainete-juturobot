Praktika võimaldab tudengitel osaleda teadusürituste korraldamises, taotluste kirjutamises, toimetamises ja tõlkimises või teaduspublikatsioonide ettevalmistamises, luues seoseid omandatud teadmiste ja nende rakendusvõimaluste vahel erinevates teaduskorraldusega seotud valdkondades. Praktika eesmärgiks on arendada tööelus vajalikke teadustöö korraldamise ja haldamise oskusi. Praktika sooritanud tudeng oskab erialateadmisi tööolukorras rakendada, analüüsida oma tegevust praktiliste probleemide lahendamisel ning hinnata saavutatu konstruktiivselt.