Praktika ajal täidetakse kokkulepitud tööülesandeid juhendaja korralduste järgi ning üliõpilane dokumenteerib ja analüüsib oma kogemusi õpipäevikus ning praktikaaruandes. Praktika eesmärk on arendada oskusi ja pädevusi töötamiseks teatri- või kirjandusasutuses, assisteerides näiteks dramaturgi, lavastajat või toimetajat. Praktika edukas läbimine annab üliõpilasele teadmise asutuse korraldusest, kinnistab tööalased oskused, õpetab probleemide lahendamist ja aja planeerimist, samuti arendab meeskonnatöö ja suhtlemisoskusi.