Õppeaine eesmärgiks on anda teadmised meeskonna- ja võrgustikutöö põhimõtetest sotsiaaltöö valdkonnas ning toetada õppijat praktilistes tegevustes, mis eeldavad neid teadmisi. Kursuse läbinu teab indiviidi rolli meeskonnatöös, analüüsib enda ja teiste isikuomadusi ning mõistab, kuidas need mõjutavad meeskonnatööd. Samuti oskab ta eristada grupi ja meeskonna sarnasusi ja erinevusi ning tunneb kooslusliku töö põhialuseid. Õppija mõistab meeskonnatöö efektiivsust mõjutavaid tegureid ning on võimeline analüüsima oma meeskonna toimimist ja lahendama konfliktseid olukordi efektiivsete suhtlemisstrateegiate abil.