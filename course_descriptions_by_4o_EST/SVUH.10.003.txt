Kursus annab magistriõppe tudengitele, kes pole varem kommunikatsiooni õppinud, esmase ülevaate kommunikatsioonijuhtimise valdkonnast. Õpitakse tundma ja rakendama kommunikatsioonijuhtimise tavapäraseid võtteid, nagu huvipoolte määratlemine, sotsiaalmeedia kasutamine, pressiteate kirjutamine, kommunikatsiooni planeerimine ja mõõtmine, ning eetika ja seadustega arvestamine. Pärast kursuse läbimist omavad tudengid põhiteadmisi kommunikatsioonijuhtimise erinevatest aspektidest ning oskavad neid praktikas rakendada.