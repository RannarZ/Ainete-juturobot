Magistriseminar tutvustab keeleteaduse aktuaalseid probleeme, uurimistöö teoreetilist tausta ja uurimistulemusi nii kirjalikus kui suulises vormis. Seminaris keskendutakse uurimistöö kavandamise, tegemise, vormistamise ja esitamise oskuste omandamisele ning teadusliku arutelu põhialustele, toetades magistritöö valmimist. Õpiväljundina oskab tudeng planeerida ja läbi viia uurimistööd, leida ja kasutada varasemaid uurimistöid, kasutada viitehaldusprogramme ning luua akadeemilist teksti ja tutvustada oma tööd suulisele auditooriumile.