Kursus "Arvutused ja andmetöötlus analüütilises keemias" eesmärk on tugevdada loengutes õpitut läbi erinevate rakendusharjutuste ning aidata õppijatel omandada ja parandada praktikumides vajalikke arvutusoskusi, kasutades keemilise analüüsi arvutustes tabelarvutusprogramme nagu MS Excel. Kursuse läbinud tudeng suudab korrektselt kasutada keemilise analüüsi jaoks vajalikke põhisuhteid füüsikaliste suuruste vahel, mõistab proovi eeltöötluse etappe ja oskab neid arvesse võtta analüüsitulemuste arvutamisel. Lisaks oskab ta arvutada keemilise analüüsi tulemusi, kriitiliselt hinnata andmekogu ja saadud tulemusi, kasutades sihtotstarbeliselt tabelarvutusprogrammi.