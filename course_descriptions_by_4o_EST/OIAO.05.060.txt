Magistritöö on iseseisev uurimus, mis sisaldab sissejuhatust, teema analüütilist käsitlust peatükkide ja alapunktide kujul, kokkuvõtet, kasutatud kirjanduse loetelu ning võõrkeelset resümeed. Selle eesmärk on omandada süvemaid teadmisi kitsamas õigusvaldkonnas ning oskus koostada teaduslikku kirjalikku tööd magistri tasemel. Õpiväljunditeks on teema formuleerimine, kirjanduse seisukohtade kriitiline analüüs, oma seisukohtade esitamine ja põhjendamine, probleemide lahenduste näitamine, empiirilise materjali uurimine ja analüüs ning uuritud materjali ja kirjanduse alusel järelduste tegemine. Kogu infovahetus ja töö esitamine toimub Moodle kursusel.