"Sissejuhatus erialasse" on arstiõpinguid alustavale tudengile mõeldud kursus, mis tutvustab arstihariduse spetsiifikat, akadeemilist keskkonda ja käitumist, samuti arstiteaduskonna ja Eesti tervishoiusüsteemi eripära ja ajalugu. Kursuse eesmärk on anda põhiteadmised, mis on vajalikud arsti või hambaarsti õpinguteks, ning aidata üliõpilasel analüüsida enda õpivajadusi ja õpistrateegiaid. Lisaks arutletakse eetiliste aspektide üle arstiõppes ja reflekteeritakse oma professionaalse arengu üle.