Prantsusekeelsete tekstide lugemisel ja analüüsimisel keskendutakse erinevate valdkondade tekstidele, alustades tarbetekstidest ja meediast ning lõpetades teadustekstidega. Aine põhifookus on diskursuse objekti representeerimine läbi sõnakasutuse ja nimetamise ning erinevate tekstiliikide lingvistiliste ja diskursiivsete parameetrite uurimine. Kursus arendab tudengi tekstiteadlikkust ja oskust prantsusekeelseid tekste vastavalt nende diskursiivsele kontekstile tõlgendada ning juhendab tekstide lingvistilis-diskursiivseks analüüsiks vajalike vahendite kasutamist.