Õppeaine eesmärk on tutvustada tulevasele põhikooli õpetajale elementaarse rütmiõpetuse olulisust ja kasutamist laste igakülgseks arendamiseks. Kursus keskendub rütmi, meetrumi ja takti algteadmistele, kehapillide kasutamisele, laulu- ja ringmängude terminoloogiale, ning Eesti rahvatantsu ja seltskonnatantsu alustele. Õppeainet läbides oskab tudeng valida ja kavandada erinevaid rütmiharjutusi, liikumisi ja laulumänge ning integreerida neid õppetundidesse ja kehalise kasvatuse tundidesse, kohandades repertuaari vastavalt vajadustele.