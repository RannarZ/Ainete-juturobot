Loengukursus keskendub korrakaitseõigusele ja selle eesmärk on anda teoreetilisi alusteadmisi, selgitada korrakaitseõiguse mõistet, allikaid ja arengut, samuti põhimõisteid ning sekkumislävendeid. Kursuse läbimise järel mõistab tudeng korrakaitseõiguse teoreetilisi aluseid ja üldpõhimõtteid, oskab neid rakendada õiguslike probleemide lahendamisel ning lahendada korrakaitseõiguslikke kaasusi. Lisaks omandatakse ülevaade korrakaitsemeetmetest ja nende sundtäitmisest ning tutvutakse korrakaitse erinevate erivaldkondadega.