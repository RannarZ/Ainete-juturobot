Õppeaine eesmärk on välja töötada eksperimentaalmaterjal, kasutades tööstuslikke villa töötlemisvahendeid, mida saab hiljem kasutada tekstiiltehnika tootearenduslikes projektides. Õppetöö käigus omandavad tudengid teadmisi ja oskusi villakoja seadmete ohutuks kasutamiseks ja hooldamiseks, villade värvimiseks ja toonide segamiseks erinevates tööetappides, ning erinevate kiudude segamiseks ja lõngade ketramiseks. Üliõpilased õpivad ka materjali järeltöötlemist, mis võimaldab neil jätkata praktilist tööd tootearenduse aine raames.