Kursus tutvustab noorsootöö ja noortepoliitika aluseid nii Eestis kui rahvusvahelisel tasandil. Selle eesmärk on, et üliõpilane mõistaks ja analüüsiks noortevaldkonna strateegilisi dokumente ja õigusakte, uuriks noorsootöö olemust ja korraldust ning hindaks kvaliteedi aluseid. Samuti õpitakse seostama noortevaldkonda erinevate teadusdistsipliinidega, planeerima noorsootöö tegevusi ja lahendama valdkonna võtmeprobleeme rahvusvahelise koostöö kaudu. Õpe hõlmab ka mitteformaalse õppe kavandamist ja selle kogemuse mõtestamist.