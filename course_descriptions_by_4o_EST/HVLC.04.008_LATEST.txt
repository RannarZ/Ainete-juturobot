Kursus pakub algteadmisi saksa keele grammatikast, sõnavara kinnistamist ja vestlusoskuse arendamist lihtsamatel teemadel nagu enesetutvustus, kohtumised ja ostlemine. Eesmärgiks on arendada oskust mõista tuttavaid sõnu ja fraase, lihtsamaid tekste ning suuta vestelda igapäevastel teemadel. Kursus arendab kõiki osaoskusi: lugemist, rääkimist, kuulamist ja kirjutamist. Pärast kursust suudab üliõpilane lugeda ja kuulata kergemaid tekste, esitada lihtsaid küsimusi ja neile vastata ning kasutada lihtsaid fraase igapäevaelus.