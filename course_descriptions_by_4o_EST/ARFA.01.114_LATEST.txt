Ainekursus hõlmab tervishoiu- ja farmaatsiasüsteemi korraldust ja seadusandlust Eestis ning Euroopas, sealhulgas ravimipoliitikat ja tervishoiu rahastamist. Samuti käsitletakse sotsiaalfarmaatsiat, farmatseutilist hoolt ja kliinilist farmaatsiat ning nende rolli tervishoius. Kursusel omandatakse teadmisi ravimite ohutusest ja seadusandlusest, samuti praktilise ravimialase nõustamise oskusi. Kursus pakub teoreetilisi teadmisi ja praktilisi näiteid, et täiendada üliõpilaste erialaseid oskusi apteegikülastajate ja patsientide nõustamisel.