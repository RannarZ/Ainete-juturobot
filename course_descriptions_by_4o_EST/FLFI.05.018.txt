Õppejõud pakuvad spetsialiseerumiskursuseid, mis süvendavad Eesti mõtteloo alaseid teadmisi läbi oluliste autorite tööde ja kesksete probleemide käsitluste. Kevadsemestril 2026 keskendub erikursus Euroopa kultuuriülekandele Eestis XIX sajandist kuni II maailmasõjani. Kursus koosneb videoloengutest ja veebiseminaridest, kus analüüsitakse kultuuriülekande mõisteid ja nende ehitamist. Õppe eesmärk on arendada üliõpilaste akadeemilist eneseväljendust ja tekstitöö oskust mõtteloo valdkonnas.
