Kursuse eesmärgiks on tutvustada osalejatele erinevaid hariduslikke programmeerimiskeeli ja valmistada neid ette nende keelte kasutamiseks õpetamisel erinevates vanuseastmetes. Kursuse läbinud üliõpilane oskab kasutada Scratchi ja mõnda teist hariduslikku programmeerimiskeelt, luua lihtsaid mobiiliäppe ning pakkuda õpilastele huvitavaid ülesandeid, näiteks mängude programmeerimist. Lisaks oskab ta planeerida ja läbi viia programmeerimise õpet huvi- ja koolitundides, koostada erinevatele vanuseastmetele sobivaid õppematerjale ning vahetada mõtteid teiste õpetajatega programmeerimise algõppe teemadel.