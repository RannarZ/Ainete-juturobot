Kursus õpetab üliõpilastele kriitiliselt lugema teaduskirjandust, hindama publitseeritud andmete tõenduspõhisust ning koostama ülevaateid ja ettekandeid dermatoloogiaga seotud teemadel. Tudengid õpivad teaduslikku probleemipüstitust, meditsiinis kasutatavaid uuringu tüüpe, andmebaase, uuringu planeerimist, läbiviimist ja tulemuste analüüsi ning esitlemist. Kursuse käigus saadakse oskusi infoallikate ja andmebaaside kasutamiseks, päringute tegemiseks, teadusartiklite kriitiliseks lugemiseks ning suuliste ettekannete tegemiseks.