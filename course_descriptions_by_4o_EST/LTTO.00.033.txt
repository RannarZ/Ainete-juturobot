Bakalaureusetöö on iseseisev kirjalik teaduslik uurimus, kas eksperimentaalne või teoreetiline. Töö eesmärk on anda ülevaade erialase uurimistöö spetsiifikast ja selle läbiviimisest, samuti tulemuste esitamisest. Tööd kaitstes näitab üliõpilane oma võimet rakendada omandatud teadmisi teadusprobleemide lahendamisel, analüüsida ja sünteesida teaduslikku infot ning esitada oma järeldusi nii kirjalikult kui suuliselt, järgides teaduseetika üldprintsiipe ja hinnates uuringute rakenduslikku väärtust.