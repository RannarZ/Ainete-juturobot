Õppeaine eesmärk on anda tudengile ülevaade digitaalses keskkonnas heli ja video sünkroniseerimisest arvuti abil ning õpetada erinevaid tööprotsesse lõppresultaadi vormistamiseks sobivale andmekandjale. Aine hõlmab teoreetilisi ja praktilisi tegevusi, nagu erinevate filmis kasutatavate heliformaatide tutvustus, heli ja pildi sünkroniseerimine ning filmiheli miksimine. Kursuse läbinud tudeng omandab oskused sünkroniseerida heli ja pilti, kasutada helieffektide pankasid, lugeda ja koostada helilisi storyboarde ning vormistada miksitud materjal DVD plaadile vajalikus audioformaadis.