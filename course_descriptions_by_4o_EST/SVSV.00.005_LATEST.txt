Aine on kavandatud jaotatuna neljaks semestriks ning sisaldab mitmeid osasid, mille eesmärk on arendada õppijate oskusi interdistsiplinaarseks mõtlemiseks, teaduskirjanduse analüüsiks, avalikuks kommunikatsiooniks, koosloome meetodi rakendamiseks ja akadeemiliseks enesejuhtimiseks. Esimene semester keskendub teoreetilistele käsitlustele ja esinemisoskustele, teine semester rakenduslikule teaduskirjandusele ja esitlusele, kolmas semester koosloomeprojektile ning neljas semester arvamusartikli või audiovisuaalse loo publitseerimisele ja professionaalsele eneseanalüüsile. Eksamiprotsess hõlmab nii kirjalikku kui ka suulist kombineeritud hindamist, eesmärgiga pakkuda praktilisi ja mitmekülgseid õpikogemusi.