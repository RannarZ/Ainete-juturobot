Õppeaine keskendub vere ja kehavedelike laboratoorsetele testidele ja nende tulemuste interpreteerimisele, seostades baasteadusi kliiniliste erialadega ning moodustab osa sisehaiguste põhikursusest. Peamine rõhk on ensüümide, hemostaasi, plasmavalkude ja ravimite kontsentratsiooni määramise testide õpetamisel, samuti sagedasemate aneemiate diagnoosimisel laboratoorsete testide abil. Kursuse läbimisel oskavad tudengid tõlgendada laboratoorsete testide tulemusi ja mõistavad vere hüübimissüsteemi ja plasmavalkude muutusi. Enne praktikumidesse minekut on vajalik sooritada vastava teema kohta Moodle test ning praktikumis kanda kitlit ja vahetusjalatseid.