Kursus keskendub peamiselt 17.-19. sajandi prantsuse kirjandusele, eriti romaanidele ja novellidele, kus peategelased asetatakse turvalisest keskkonnast väljapoole ning kohtuvad millegagi, mis on üllatav ja võõras. Eesmärk on täiendada üliõpilaste varasemaid teadmisi kirjanduslike tekstide analüüsimisel, pannes rõhku isiksuse elu- ja kujunemislugudele ja nende kokkupuutele erinevate keskkondadega. Kursuse jooksul omandavad üliõpilased oskuse paremini mõista fiktsionaalse maailma eripärasid, arutleda erinevate kultuuriliste kogukondade toimimise üle ning väljendada oma seisukohti tänapäevase ühiskonna olulistel teemadel.