Rahvusvahelise õigusmõistmise süsteemi tähtsus on oluliselt kasvanud, kuna riigid pöörduvad üha sagedamini rahvusvaheliste kohtute poole omavaheliste vaidluste lahendamiseks ja aktsepteerivad nende jurisdiktsiooni. Kohtud ja tribunalid, kus menetluse osapoolteks saavad olla ka füüsilised ja juriidilised isikud, on hakanud mängima suuremat rolli. Õppeaine uurib rahvusvahelisi kohtuid ja tribunale ajaloolisest, poliitilisest ja õiguslikust vaatenurgast, keskendudes riikidevaheliste vaidluste lahendamisele, investeerimisvaidlustele ja kriminaalmenetlustele. Lisaks antakse põhjalik ülevaade rahvusvahelise õigusmõistmise süsteemist, olulisematest kohtutest ja tribunalidest ning nende pädevusest, toimimisest ja tulemustest.