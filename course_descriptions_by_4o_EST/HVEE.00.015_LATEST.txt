Praktika läbimiseks on kaks võimalust: teha praktika ühes asutuses ja semestris või koguda praktikakogemusi mitmes asutuses kogu õppeperioodi vältel. Esimesel juhul tuleb registreerida "Eesti ja soome-ugri keeleteaduse erialapraktika" ainesse, teisel juhul tuleb võtta ühendust õppejõuga, kuid ei ole vaja ainesse registreeruda. Praktika eesmärk on anda praktiline töökogemus omandataval erialal ja arendada erinevaid oskusi ning teadlikkust karjäärivõimalustest. Praktikaportfoolioga seotud juhendmaterjalid on kättesaadavad Moodle'is.