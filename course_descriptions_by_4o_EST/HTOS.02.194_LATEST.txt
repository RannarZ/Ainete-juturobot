Kursus käsitleb ühiskonna jätkusuutlikkuse ideed, inimese ja looduse vahelisi seoseid, keskkonnaeetilisi käsitlusi, globaalseid keskkonnaprobleeme, säästvat arengut toetava hariduse kontseptsiooni ja teemat "Keskkond ja säästev areng" õppekavas. Kursuse eesmärk on kujundada arusaam säästva arengu ideed toetava hariduse mitmekülgsest kontseptsioonist ja selle integreerimise võimalustest õppeprotsessi. Kursuse läbimisel on tudeng teadlik ühiskonna säästva arengu ideest, oskab integreerida selle põhimõtteid õppeprotsessi ja mõistab oma rolli õpilaste käitumuslikes muutustes, mis viivad jätkusuutlikuma ühiskonnani.