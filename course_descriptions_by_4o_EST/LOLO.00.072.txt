Ainekursus toetab üliõpilase professionaalset arengut, luues võimalusi seostada valdkonna- ja ainedidaktikaga seotud pädevused õpetamisega mitteformaalses õppekeskkonnas. Õppetöö toimub Teaduskeskuses AHHAA, kus üliõpilased koostavad ja viivad läbi töötoa ning saavad pidevat tagasisidet tegevusjuhendajatelt. Kursuse lõpus koostavad üliõpilased enesereflektsiooni, analüüsides mitteformaalhariduse kontekstis omandatud oskuste ja kogemuste seost formaalharidusega.