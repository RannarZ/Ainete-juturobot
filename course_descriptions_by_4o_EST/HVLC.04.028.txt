Ainekursus hõlmab saksa keelt kõnelevate maade ajalugu Lääne-Rooma langemisest kuni Külma sõja lõpuni. Kursus jaguneb kaheks semestriks: esimesel semestril käsitletakse ajavahemikku kuni Saksa Rahvuse Püha Rooma Riigi lõpuni, teisel semestril Napoleoni sõdadest kuni Saksamaade taasühinemiseni. Kursus toimub seminarivormis, kus osalejad esitavad rühmatööna minireferaate ja saavad põhiteadmised saksakeelsete maade ajaloost Euroopa ajaloo kontekstis.