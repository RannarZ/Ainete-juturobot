Aine annab põhiteadmised immuunsüsteemi toimimise rakulistest ja molekulaarsetest alustest ning sellega seotud kliinilistest hindamis- ja mõjutamisvõimalustest. Kursuse läbimise järel on üliõpilasel kaasaegsed teadmised immuunsüsteemist, sealhulgas erinevate immuunrakkude ja -molekulide funktsioonidest ning nende mõjust tervisele. Üliõpilane tunneb immuunsüsteemi häiretega seotud haigusi ja seisundeid, oskab kasutada immunoloogilisi meetodeid diagnostikas ning suudab iseseisvalt täiendada oma teadmisi meditsiinilise immunoloogia valdkonnas.