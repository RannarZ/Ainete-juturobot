Õppeaine keskendub keskaegse Liivimaa ajaloole, hõlmates perioodi ristisõdadest kuni umbes 1520. aastani. Tudengilt oodatakse aktiivset osalemist loengutes ja seminarides, iseseisvat teadus- ja õppekirjanduse lugemist ning arvustuse kirjutamist monograafia kohta. Kursus annab põhjalikud teadmised keskaegsetest sündmustest ja ühiskondlikest arengutest, õpetab oskussõnavara ning arendab oskust kasutada erialaseid allikaid ja esitlustehnikaid suuliselt ja kirjalikult.