Praktikabaasid, nagu Rahvarõiva Nõuandekoda ja Eesti muuseumid (sh ERM), pakuvad võimalusi süstematiseerida ja korrastada rahvarõivaalaseid materjale ning andmeid. Tudengitel on võimalus täiendada ja ühtlustada muuseumiandmeid, koostada jooniseid ning sisestada andmeid digitaalsesse andmebaasi. TÜ VKA rahvusliku käsitöö osakonnas võib uurimis- ja muude materjalide korrastamine olla heaks praktikaülesandeks. Praktika eesmärk on süstematiseerida rahvarõivaga seotud teavet või praktiseerida nõustamistegevust. Praktika edukal läbimisel saab tudeng ülevaate rahvarõivaalastest materjalidest ja oskuse neid süstematiseerida ja katalogiseerida.