Kursus keskendub ihtüoloogia- ja kalandusalaste välitöömeetodite omandamisele ja harjutamisele, sealhulgas kvantitatiivse proovivõtu metoodikate ja mõistete õppimisele. Üliõpilased saavad teadmisi erinevatest püügimetoodikatest, kalaliikide, nende soo ja suguküpsusastme määramisest ning rannikumere kalastiku struktuurist ja funktsioneerimisest. Kursuse eesmärk on arendada oskusi uurimismaterjali kogumisel, analüüsimisel ja säilitamisel ning pakkuda ülevaadet meie rannikumere kalastikku mõjutavatest teguritest. Praktikum toimub juuli lõpus - augusti alguses Hiiumaa laidudel.