Magistritöö on iseseisev uurimistöö eesti keele, kirjanduse, üldpedagoogika või ainedidaktika alal või praktiline projekt, mis lahendab valitud probleemi ja vastab teadustöö nõuetele. Töö eesmärk on arendada üliõpilase oskusi loominguliselt rakendada õpingute jooksul omandatud teadmisi praktiliste või teoreetiliste probleemide lahendamisel ning esitada tulemusi teadusliku tekstina. Kursuse tulemusena õpib üliõpilane iseseisvalt uurimisküsimust püstitama ja lahendama, kasutama erialast teaduskirjandust, valima ja rakendama sobivaid andmekogumis- ja analüüsimeetodeid ning kaitsma oma seisukohti akadeemilises diskussioonis. Täpsem info magistritöö vormiliste ja sisuliste nõuete kohta on saadaval magistriseminari materjalides.