Kursus toetab Euroopa keelte ja kultuuride magistriõppekava skandinavistika osakonna magistrandide akadeemilise eneseväljenduse ja magistritöö kirjutamise oskuste arengut. Esimeses pooles keskendutakse praktilise keeleoskuse ja akadeemilise keele arendamisele lihtsamate tekstide koostamise ja esitlemise kaudu. Teine pool keskendub akadeemiliste tekstide analüüsimisele, kirjutamisele ja esitlemisele, sidudes need tulevase magistritööga. Kursuse eesmärk on arendada tudengite praktilist keeleoskust norra, rootsi või taani keeles, samuti akadeemiliste tekstide lugemise, analüüsimise, koostamise ja tagasisidestamise oskusi.