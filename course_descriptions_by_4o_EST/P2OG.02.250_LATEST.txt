Üliõpilased valmistavad ette kirjalikke seisukohti, harjutavad argumentide suulist esitamist ja osalevad Euroopa õiguse harjutuskohtuvõistlusel. Kursuse eesmärk on anda võimalus omandada täiendavaid teoreetilisi teadmisi Euroopa õiguse valdkonnas, kohaldada neid hüpoteetilistele kaasustele ja saada kohtumenetluslikke kogemusi. Kursuse läbinud tudeng mõistab Euroopa õiguse olemust ja rolli, tunneb kaasaegseid probleeme ja perspektiive, omab sügavamaid teadmisi spetsiifilistes küsimustes ja valdkondades, lahendab praktilisi ülesandeid tõhusalt ning oskab planeerida oma tegevusi ja töötada meeskonnas.