Kursuse eesmärk on pakkuda ülevaadet ehete, sepistamise ja vormitöö tehnikatest ning tutvustada kasutatavaid materjale ja töövõtteid. Praktikumi käigus saavad õppijad proovida lihtsamaid sepistamise, kullassepatöö ja pleki vormimise tehnikaid. Lisaks tutvustatakse erinevaid tööruume ja -vahendeid ning selgitatakse metallesemete parandamise võimalusi. Õppeaine läbimise järel on tudengitel teadmised nendest töövõtetest ja materjalidest.