Bakalaureusetöö on akadeemiline uurimuslik kirjatöö, mida tehakse individuaalselt eriala õppejõu juhendamisel ligikaudu 260 töötunni ulatuses. Selle eesmärk on võimaldada üliõpilasel rakendada ja demonstreerida õpingute jooksul omandatud erialaseid teadmisi, oskusi ja väärtusi uurimisprobleemi iseseisval lahendamisel. Bakalaureusetöö hõlmab teoreetilise kirjandusega tutvumist, uurimisküsimuste püstitamist, sobiva meetodi valikut ning töö eesmärkide realiseerimist. Töö kaitstakse suuliselt erialakomisjoni ees.