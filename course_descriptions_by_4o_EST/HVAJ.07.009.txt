Kursus käsitleb klassikalise Kreeka tsivilisatsiooni kujunemist ja arengut alates Mükene tsivilisatsiooni langusest kuni hellenismi ajastu alguseni, keskendudes sotsiaalsete, poliitiliste ja maailmavaateliste muutuste orgaanilisele seosele. Kursus toob esile Kreeka tsivilisatsiooni eripära ja selle seotuse Lähis-Ida ja Vahemere kultuuriruumiga ning tutvustab erinevaid uuemaid vaatekohti vastavatele probleemidele. Õppija suudab kursuse lõpuks selgitada Kreeka tsivilisatsiooni peamisi tunnusjooni, uurimisprobleeme ja vaidlusküsimusi ning mõistab erinevaid perspektiive Kreeka ühiskondlikule, poliitilisele ja kultuurilisele arengule.