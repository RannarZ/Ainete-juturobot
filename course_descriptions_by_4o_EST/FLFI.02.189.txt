Kursus annab intensiivse süvendatud sissejuhatuse kaasaegse eetika ja epistemoloogia mõistetesse, teemadesse ja argumentidesse, rõhutades nende vastastikuseid seoseid. Õpitakse filosoofilise argumendi anatoomiat ning argumentide koostamist ja hindamist kirjalikes ja suulistes aruteludes. Kursuse läbinud üliõpilased omandavad teadmisi eetika ja epistemoloogia tänapäevastest aruteludest, arendavad filosoofilise kirjutamise ja arutelu oskusi ning valmistuvad magistriprogrammi teisteks mooduliteks.