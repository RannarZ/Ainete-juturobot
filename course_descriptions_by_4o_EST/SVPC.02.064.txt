Õppeaine eesmärk on anda tudengitele teadmised visuaalse kommunikatsiooni ja graafilise disaini põhimõtetest ning nende praktilisest rakendamisest, kasutades veebipõhiseid või vabavaralisi programme. Kursuse edukalt läbinud tudeng teab peamisi visuaalse kommunikatsiooni ja disaini põhimõtteid, visualiseerimise tehnikaid ning erinevaid töövahendeid vastavalt eesmärgile. Samuti arendab tudeng graafilise visualiseerimise, pilditöötluse, infodisaini ning veebilehe loomise ja haldamise oskusi.