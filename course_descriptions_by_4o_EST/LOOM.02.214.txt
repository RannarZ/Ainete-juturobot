Seminaridel käsitletakse maastikuökoloogia ja keskkonnakaitse olulisi teemasid, sealhulgas aineringe, liikide ja maastike vahelised seosed, geokeemia, struktuuri ja funktsioonide analüüs ning saastumise vähendamise abinõud. Doktorandid esitavad ettekandeid oma uurimistöö teemal, retsenseerivad teiste ettekandeid ja osalevad aruteludes. Kursus arendab doktorantide iseseisva teadustöö, teaduskeele ja kriitilise analüüsi oskusi ning võimaldab tutvustada teadustulemusi laiemale teadusüldsusele ja eriala spetsialistidele.