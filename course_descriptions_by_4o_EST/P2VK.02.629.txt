Õppeaine eesmärk on õpetada kasutama tänapäevast ürituste helindamise tehnikat ning pakkuda võimalust kogeda reaalset tööprotsessi juhendaja abiga. Kursus võimaldab omandada teadmisi ja oskusi, kuidas töötada ja suhelda kollektiivi või artistidega ning kasutada kaasaegset helitehnikat. Pärast aine läbimist suudab üliõpilane iseseisvalt planeerida ja teostada kontsertide helindamist, mõistes vajalike seadmete ühenduste ja tööpõhimõtteid ning tundes nii analoog- kui ka digitaalseid mikserpulte.