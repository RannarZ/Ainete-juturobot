Magistritöö koostamise ja kaitsmise (30 EAP) eesmärk on pakkuda üliõpilasele kogemust teoreetilise või praktilise probleemi lahendamise, uurimistöö tulemuste kirjaliku vormistamise ning suulise ettekandmise kaudu. Selle tulemusena õpib üliõpilane teadusprobleemide sõnastamist ja sobivate meetodite valimist, teadusliku info analüüsi ning sünteesi, kriitilist mõtlemist erialakirjanduses avaldatud seisukohtade osas, oma järelduste argumenteeritud esitamist ning avaliku ettekande koostamist ja pidamist. Juhendamiseks antakse üliõpilasele personaalne juhendaja.