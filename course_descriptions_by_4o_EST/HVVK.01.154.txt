Erialapraktika sisu lepib üliõpilane kokku koostöös programmijuhi ja juhendajaga, lähtudes oma magistritöö või -projekti teemast, professionaalsetest huvidest ja vajadustest. Praktika võimalikud alakomponendid hõlmavad erinevaid tegevusi, nagu vaatlus-, eksperimentaal- ja toodete arenduspraktikat, ning seda saab sooritada ka välismaal. Praktika eesmärgiks on suunata üliõpilane iseseisvalt lahendama magistritöö või -projekti praktilisi probleeme ja eesmärke, aidates omandada ja täiendada vajalikke praktilisi oskusi ning kujuneda ennastjuhtivaks õppuriks.