Magistritöö eesmärk on iseseisva ja tervikliku erialase uurimistöö planeerimine, kirjutamine ja kaitsmine, kus üliõpilane näitab oma võimet loovalt rakendada magistriõppes omandatud teadmisi praktiliste või teoreetiliste probleemide lahendamisel. Magistritöö koostamise käigus püstitab üliõpilane olulise uurimisprobleemi, tunneb ja kasutab teemakohaseid allikaid ning viib läbi iseseisva uurimistöö, mille tulemused struktureeritakse loogiliselt ja tõlgendatakse argumenteeritult. Tööd vormistatakse vastavalt akadeemilise uurimistöö nõuetele ning kaitsmisel arendatakse akadeemilise väitluse oskust.