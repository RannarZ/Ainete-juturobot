Semantika seminaril loetakse ja arutletakse uuemaid artikleid peamistest rahvusvahelistest semantika- ja pragmaatikaalastest ajakirjadest ning temaatilistest kogumikest. Teemade hulka kuuluvad näiteks viisakus, referentsiaalsus, liikumissündmuse väljendamine, ruumiline viitamine, tajuverbid, asendiverbid ja modaalsus. Seminari eesmärk on laiendada üliõpilaste teadmisi ja arutlusoskusi nendel teemadel, aidates neil tuttavaks saada oluliste semantikateooriate põhimõistete ja autoritega. Kursuse läbinud üliõpilased suudavad osaleda diskussioonides ja aruteludes semantika uuematel teemadel.