Õppeaines käsitletakse Maa geostruktuure, nende dünaamikat ja ajalugu laamtektooniliste mudelite põhjal, andes põhjaliku ülevaate kontinentide ja ookeanide geoloogilisest arengust. Eesmärk on kujundada terviklik ettekujutus Maast kui kaugelearenenud kivimilise evolutsiooniga planeedist. Samuti vaadeldakse põhjalikult Ida-Euroopa platvormi ja teda ümbritsevaid geostruktuure, sealhulgas Uraale, Skandinaaviat ja Kesk-Euroopat, ning keskendutakse Baltimaade geoloogilisele ehitusele ja arenguloole. Tudeng saab aine käigus teadmisi Maa põhiliste geostruktuuride dünaamikast ja ajaloost, kontinentide ja ookeanide geoloogilise arengu põhijoonest ning Ida-Euroopa platvormi ja ümbritsevate struktuuride geoloogilistest aspektidest.