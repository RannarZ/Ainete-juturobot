Õppeaine keskendub külma sõja järgse maailmakorra kujunemise loole, eriti Ida- ja Kesk-Euroopa, Baltimaade ja Põhjala riikide perspektiivist. Kursuse eesmärgiks on anda tudengitele teadmised ja vahendid, et mõista ja analüüsida tänapäeva rahvusvahelisi sündmusi ning arenguid, kasutades välispoliitika analüüsi ja rahvusvaheliste suhete teooria peamisi koolkondi. Õppeaine läbinu oskab kirjeldada ja analüüsida kaasaegse rahvusvahelise poliitika peamisi sündmusi ja suundumusi ning mõista Eesti lähiajalugu mõjutanud rahvusvahelisi tegureid.