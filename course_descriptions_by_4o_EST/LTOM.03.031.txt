Praktika käigus saavad tudengid praktilise kogemuse geoloogiliste välitöömeetoditega väljaspool ülikooli. Nende hulka kuuluvad proovivõtmine, geoloogiline kaardistamine, kivimkehade ja paljandite kirjeldamine. Üliõpilased õpivad kvaliteetse geoloogilise andmestiku kogumist ja analüüsi ning koostavad suuremõõtkavalise geoloogilise kaardi uuritava piirkonna kohta. Praktika toimub tihedas koostöös Eesti Geoloogiateenistusega ning sellele eelnevalt sõlmitakse lepingud ülikooli ja praktikapartneri vahel.