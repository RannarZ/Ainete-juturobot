Seminari käigus tutvustatakse tudengitele erialaga seotud aktuaalseid teadusteemasid ning arendatakse nende oskusi teaduskirjanduse leidmisel ja interpreteerimisel. Tudengid õpivad kasutama erinevaid andmebaase, töötama läbi teadustekste ning tegema suulisi ettekandeid eesti või inglise keeles. Seminar arendab samuti meeskonnatöö oskusi ning aitab tudengitel paremini planeerida bakalaureusetöö kirjutamist.