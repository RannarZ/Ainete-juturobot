Praktika käigus rakendab üliõpilane oma ajaloo-, kunstiajaloo-, arheoloogia- ja arhiivindusalaseid teoreetilisi teadmisi ning arendab praktilisi ja ülekantavaid oskusi reaalses tööolukorras. Üliõpilane leiab praktikaasutuse, kus ta täidab kokkulepitud tööülesandeid ja peab praktikapäevikut ülikoolipoolse juhendaja soovitud viisil. Praktika lõpus esitatakse eneseanalüüsi sisaldav aruanne ja saadakse asutuse juhendaja hinnang. Praktika võib toimuda erinevates asutustes, nagu ülikoolid, kultuuriasutused, ministeeriumid, saatkonnad või eraettevõtted.