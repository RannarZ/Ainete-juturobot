Kursus "Sotsiaalpedagoogilise praktilise töö eesmärgid ja tõenduspõhised metoodikad" keskendub laste ja noorte sotsiaal-emotsionaalsete oskuste arendamisele, sealhulgas vägivallatu suhtlemise, enesehinnangu, eneseregulatsiooni ja empaatia oskuste toetamisele. Kursuse eesmärgiks on anda tudengitele teadmisi ja praktilisi oskuseid, mis aitavad lastel ja noortel paremini mõista ja juhtida oma emotsioone, luua positiivseid suhteid ning teha vastutustundlikke otsuseid. Õppeaine läbinu omandab eeloskused vägivallatu suhtlemise, emotsioonide kontrolli, keskendumise, planeerimise ja probleemide lahendamise oskuste toetamiseks.