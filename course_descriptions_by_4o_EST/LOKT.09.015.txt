Aine raames õpitakse orgaaniliste ainete ja looduslike materjalide eraldamist, puhastamist, analüüsi ning laboriaparatuuri kasutamist, samuti sooritatakse lihtsamaid orgaaniliste ühendite sünteese. Õppija arendab laboratoorse töö oskusi, õppides planeerima, kirjeldama ja dokumenteerima praktilist tööd. Kursuse eesmärk on anda esmased laboratoorse töö oskused orgaaniliste ainete sünteesiks ja iseloomustamiseks, sh ohutu töötamine, praktikale tuginev ajaplaneerimine ja andmete otsimine erialastest allikatest. Õppija õpib sünteesima lihtsamaid orgaanilisi ühendeid juhendi järgi, kasutama analüüsimeetodeid ning esitama ja hindama saadud tulemusi.