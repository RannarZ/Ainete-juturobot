Kursuse eesmärk on tutvustada turvalise ja toetava töökeskkonna loomise võimalusi ning pakkuda teadmisi enesehoiu strateegiatest ja turvalistest käitumisviisidest ohu- ja kriisiolukordades. Kursus annab ülevaate sotsiaalala töötaja turvalisust puudutavast teoreetilisest raamistikust, töötervishoiu ja ohutuse korralduse üldnõuetest organisatsioonis ning aitab mõista enesehoiu olulisust tööalases tegevuses. Läbinud õppija oskab analüüsida oma töökeskkonna riskianalüüsi ja planeerida ennetusmeetmeid ohu- ja kriisiolukordade tarbeks, tagades sellega turvalise töö ja elukeskkonna.