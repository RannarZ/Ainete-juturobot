Kursus annab ülevaate tähtsamatest kvantitatiivsetest ja kvalitatiivsetest uurimismeetoditest keelte, kirjanduste ja kultuuride uurimises ning valmistab doktorante ette iseseisva uurimistöö läbiviimiseks ja vormistamiseks. Kursusel arutatakse doktoritöö metoodikat ja töö kirjutamisel esile kerkivaid probleeme. Õppijad omandavad süvendatud teadmised uurimismeetoditest ning parendavad oma kriitilise lugemise, andmete analüüsi ja loogilise mõtlemise oskusi, mis on vajalikud usaldusväärse uurimistöö läbiviimiseks ja esitamiseks nii teaduses kui teistel erialadel.