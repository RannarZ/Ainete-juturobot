Terviklik kvaliteedijuhtimine on filosoofia, mis keskendub toodete, teenuste ja protsesside pidevale parendamisele, kombineerides kvaliteedi ja juhtimise vahendeid, et saavutada tulu kasv ja raiskamise vähenemine. Kursuse käigus tutvustatakse erinevaid tervikliku kvaliteedijuhtimise kontseptsioone, käsitlusi ja printsiipe ning antakse ülevaade laialt levinud kvaliteedistandarditest. Kursuse lõpuks mõistavad tudengid tervikliku kvaliteedijuhtimise tähtsust ja praktilist rakendamist, olles tuttavad erinevate töövahendite ja tehnikatega, nagu CI/Kaizen, FMEA, 5S, Six Sigma, Pareto graafikud ja Fishbone/Ishikawa diagramm.