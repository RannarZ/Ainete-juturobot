Kursus annab põhjaliku ülevaate värvimise traditsioonidest Eestis, sealhulgas Eesti rahvarõivastes kasutatud värvidest ja olulisematest Eesti värvitaimedest. Tudeng omandab keemia-alased põhitõed erinevate peitside, värvide ja värvimise kohta. Praktilises osas õpitakse kuidas valmistada ette villast lõnga nii looduslike kui sünteetiliste värvidega värvimiseks ning kuidas värvilahuseid valmistada, lõnga värvida ja viimistleda. Tudeng saab ka teadmisi, kuidas koostada ja testida värviretsepte ning vormistada värvinäidiseid.