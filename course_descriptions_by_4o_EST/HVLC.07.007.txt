Kursus käsitleb tõlkimise tähtsust rahvuslike ja kultuuriliste kuvandite ülekandmisel ning analüüsib erinevat tüüpi kuvandeid, sealhulgas auto-, hetero- ja metakuvandeid. Kursuse eesmärgiks on näidata tõlkimise rolli rahvusliku või kultuurilise kuvandi muutmisel ning kritiseerida tõlketeaduse ja imagoloogia seoseid. Kursuse edukalt läbinud üliõpilane oskab määratleda imagoloogiat, eristada erinevaid kuvanditüüpe, selgitada tõlgitud kuvandite eripära ning esitada ja analüüsida isiklikke näiteid. Kursust toetab Tartu Ülikooli ASTRA projekt PER ASPERA, mida rahastab Euroopa Liidu Regionaalarengu Fond.