Spetsialiseerumispraktika hõlmab vaatlus-, osalus- ja korralduspraktikat, kus tudengitel on võimalus tutvuda elamuspedagoogilise tegevuse erinevate aspektidega, praktiseerida seiklustegevusi ja korraldada neid algusest lõpuni. Praktika sisaldab ka eneseanalüüsi ja kirjalikku aruandlust, kus tudengid hindavad oma arengut seiklusjuhina. Kursuse lõpuks saavad tudengid iseseisvalt planeerida ja analüüsida seikluskasvatuslikke sündmusi, töötada meeskonnas ning suunata noorte kogemusõppe protsessi. Hinnete teavitamine toimub hiljemalt 30. augustil.