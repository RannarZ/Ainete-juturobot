Praktiliste ja aktiivsete õppemeetoditega arendatakse välisüliõpilaste eesti keele kõiki osaoskusi, keskendudes suhtluskeelele ja dialoogidele. Kursus on mõeldud välisüliõpilastele, et kinnistada ja arendada nende eesti keele oskust vastavalt nende eelnevale keeleoskustasemele ning parandada eestikeelset suhtlemisoskust ja suhtlemisjulgust igapäevastes olukordades. Pärast kursuse läbimist on õppijad arendanud kuulamis-, rääkimis-, lugemis- ja kirjutamisoskusi ning suudavad pidada lihtsamaid vestlusi ja kirjutada lihtsaid tekste eesti keeles.