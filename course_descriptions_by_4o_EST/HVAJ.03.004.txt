Kursus hõlmab Eesti poliitilise, sotsiaal- ja kultuuriajaloo põhiteemasid perioodist muinasaja lõpust kuni 20. sajandi lõpuni, pakkudes ülevaadet ka viimaste aastakümnete peamistest historiograafilistest debattidest. Eesmärgiks on anda välisüliõpilastele, kelle teadmised Läänemere piirkonna ajaloost on piiratud või puudulikud, põhjalik ülevaade Eesti ajaloost laiemas regionaalses kontekstis. Kursusel keskendutakse Eesti ajaloo põhisündmuste ja arengute seostamisele Baltimaade, Põhjamaade ja Ida-Euroopa ajalooga, ning tutvustatakse Eesti ajaloolise geograafia põhialuseid.