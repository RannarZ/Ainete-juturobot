Kursus keskendub organismi struktuursetele muutustele, mis tulenevad erinevatest funktsionaalsetest seisunditest, nagu kehaline aktiivsus ja inaktiivsus. Peamine rõhk on lihaskoe ja -raku adaptatiivsetel protsessidel ning erinevate lihaskiudude struktuursetel ja funktsionaalsetel erinevustel. Pärast kursuse läbimist omab üliõpilane ülevaadet elusorganismide süsteemsest ülesehitusest ja struktuurist erinevatel tasanditel ning oskab seostada funktsionaalseid seisundeid struktuursete muutustega organismis.