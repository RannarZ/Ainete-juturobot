Seminari teema varieerub, keskendudes ühele konkreetsele 19. sajandist kuni tänapäevani pärit kirjandusnähtusele, mida uuritakse süvitsi erinevate tekstitõlgendusmeetodite abil. Ühe nähtuse analüüsi kaudu tutvustatakse üldisemaid ajastu kunstilisi ja ideelisi suundumusi ning seoseid eri kirjanduste vahel. Käsitlusviis on võrdlev, ehk uuritakse võrreldavaid nähtusi sama aja teistest kirjandustest ning ka varasemast ja hilisemast kirjandusest. Seminar õpetab analüüsima kirjandusteoseid ajaloos ja kirjandusloos, täiendades üliõpilaste läbilugemise ja tekstianalüüsi oskusi ning arendades suutlikkust mõista teoseid nende kontekstis.