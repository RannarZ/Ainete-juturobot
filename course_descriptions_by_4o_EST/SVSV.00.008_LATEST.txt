Praktika käigus toimub õpetamine vastavalt suulises või kirjalikus kokkuleppes määratud ülesandele ülikooli sees või väljaspool. Kokkuleppes määratakse juhendaja(d) ja tagasiside andmise üksikasjad. Praktika ülesanne hõlmab õppematerjalide ettevalmistamist ja rakendamist, eneseanalüüsi ning aruande koostamist. Kursuse eesmärk on anda teadmisi ja kogemusi täiskasvanute pedagoogika alal, harjutada õppeülesannete ja tekstide koostamist ning aktiivset kuulamist. Pärast kursuse läbimist suudab tudeng täiskasvanute õpetamise spetsiifikat tundes analüüsida ja selgitada ühiskonna muutusi, juhtida seminare, ette valmistada õppetekste ja hinnata õpilaste iseseisvat tööd.