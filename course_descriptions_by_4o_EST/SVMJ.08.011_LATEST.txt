Õppeaine eesmärgiks on tutvustada tudengitele suurandmete ja andmetööstuse mõisteid, struktuuri, ressursse, väärtusahelaid, ning erinevaid teenuseid ja ärimudeleid andmetööstuses. Kursus selgitab kaasajaga arenevaid andmetööstuse mudeleid ja regulatsioone ning seob reaalajas poliitika kujundamise võimalustega andmetööstuses. Kursuse edukas läbimine annab tudengile teadmised suurandmete mõjust avaliku sektori juhtimisele ja majanduspoliitika kujundamisele, oskused rakendada suurandmete analüüsi keeruliste probleemide lahendamiseks, ning ülevaate suurandmete kasutamisega seotud väljakutsetest ja riskidest. Lisaks aitab kursus leida koostööpartnereid ja kontakte tehnoloogiafirmade ning teadlastega erinevatest valdkondadest nagu meditsiin, IT, robootika ja keskkond.