Magistriseminaris antakse osalejatele teoreetilisi teadmisi ja praktilisi oskusi magistritöö koostamiseks, sealhulgas toetatakse üliõpilasi teema valikul, struktuuri ja uurimisprotsessi kavandamisel. Kursuse käigus arendatakse vajalikke esinemis-, retsenseerimis- ja diskussioonioskusi. Seminar aitab üliõpilastel tundma õppida magistritööle esitatavaid nõudeid, uurimismeetodeid ja nende rakendamisvõimalusi ning valmistab neid ette uurimisprotsessi edukaks läbiviimiseks ja tulemuste esitlemiseks.