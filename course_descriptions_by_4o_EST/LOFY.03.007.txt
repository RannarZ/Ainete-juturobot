Lineaarsete alalis- ja vahelduvvooluahelate kursusel õpivad tudengid tundma elektri- ja magnetahelate teooria üldpõhimõtteid ja hargnevate elektriahelate arvutusmeetodeid, sealhulgas Kirchhoffi seadusi, voolude superpositsiooni ning Nortoni ja Thevenini ekvivalentskeeme. Kursus keskendub vahelduvvoolu jada- ja rööpahelate parameetrite arvutamisele, RLC-ahela sageduskoste ja hüveteguri leidmisele ning ahelate sidestamisele. Tudengid omandavad teadmisi, mis on vajalikud elektroonika kursuste läbimiseks ja vooluringide talitluse valdkonnas tegutsemiseks.