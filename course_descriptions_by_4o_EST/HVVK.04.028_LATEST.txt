Kursus hõlmab iseseisvat tööd ja seminare, kus üliõpilane loeb etenduskunstide alaseid tekste, peab lugemispäevikut ja osaleb aruteludes. Kursuse eesmärk on anda ülevaade etenduskunstide erialakirjandusest, harjutada võõrkeelse teksti lugemist ja refereerimist ning kasutada neid teadmisi loovuurimuses. Kursuse edukal läbimisel omandab tudeng põhjaliku ülevaate erialakirjandusest, valdab keskset võõrkeelset erialasõnavara ja oskab koostada tekstidest kokkuvõtteid.