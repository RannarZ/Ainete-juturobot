Praktika raames saavad üliõpilased tutvuda infospetsialisti töö erinevate tahkudega mitmesugustes tegevusvaldkondades. Töövarjuna on neil võimalik jälgida konkreetse asutuse infohalduse praktikat ning analüüsida eri tüüpi asutuste infotöö spetsiifikat. Praktika edukal läbimisel mõistavad tudengid infospetsialistide tööülesandeid, suhet õpingute käigus omandatud teadmiste ja praktilise tegevuse vahel, ning oskavad hinnata infoprotsesside toimivust. Praktika lõpus esitatakse praktikaaruanne, mis reflekteerib omandatud teadmisi ja kogemusi.