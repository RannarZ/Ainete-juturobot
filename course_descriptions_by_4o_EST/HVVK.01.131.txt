Üliõpilane omandab välitöödel arhitektuurse materjali kogumise, dokumenteerimise ja ülesjoonestamise oskuse, õppides planeerima ja läbi viima välitöid, suhtlemist hoone omanike ja elanikega ning talletama arhitektuurset materjali. Kursuse käigus õpitakse käsitsi valmistama arhitektuurseid visandeid, koostama inventeerimisjooniseid vajalikus mõõtkavas ning omandatakse teadmisi ajalooliste hoonete etnograafilisest ja arhitektuuriajaloolisest uurimisest. Samuti õpitakse kogutud materjalide korrektset ja süsteemset vormistamist ning argumenteeritud esitlemist.