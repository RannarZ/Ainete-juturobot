Kursusel tutvustatakse seeneriigi arengulugu, suuremaid taksonoomilisi rühmi ja nende silmapaistvamaid esindajaid. Keskendutakse seente tähtsusele ökoloogias, nende erinevatele toitumistüüpidele ning sümbioosil, lagundamisel ja parasitismil põhinevatele suhetele teiste organismidega. Lähemalt käsitletakse seentega seotud inimeste kokkupuuteid erinevates valdkondades nagu meditsiin, ehitusmükoloogia, fütopatoloogia ja biotehnoloogia. Kursuse eesmärgiks on anda põhjalik ülevaade seente fülogeneesist, klassifikatsioonist, ökoloogiast, füsioloogiast ja geneetikast, samuti nende interaktsioonidest teiste organismidega.