Kursus keskendub jooksvalt teadusuuringute, kaasaegsete trendide ja uue teaduskirjanduse arutamisele nõustamis- ja tervisepsühholoogia valdkonnas, et toetada teadlane-praktik mudelit psühholoog-nõustaja väljaõppes. Eesmärgiks on toetada nõustamispsühholoogia suuna tudengite professionaalset arengut ja magistritöö valmimist ning arendada oskusi tõenduspõhise lähenemise rakendamiseks tervisepsühholoogia teemadel. Lõpetades oskab tudeng kriitiliselt tõlgendada uurimusi ja kavandada, hinnata ning tõlgendada tulemusi kaasaegsete suundade ja uurimuste alusel.