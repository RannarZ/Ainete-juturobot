Doktorandid osalevad oma erialaga seotud seminaridel, kollokviumitel ja konverentsidel, kus nad kuulavad ettekandeid ning võtavad osa akadeemilistest aruteludest. Nad peavad kursuse jooksul ise esinema vähemalt kuue ettekandega arengubioloogia või üldzooloogia teemal. Seminaridel arutatakse ühiselt doktori- ja magistritööde tulemusi enne nende kaitsmist ning arvesse lähevad ka eriala populariseerimisega seotud tegevused. Kursuse eesmärk on anda doktorantidele esinemiskogemust ja vilumust teaduslikus väitluses oma erialal.