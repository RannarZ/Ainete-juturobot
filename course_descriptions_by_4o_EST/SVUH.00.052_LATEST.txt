Üliõpilase iseseisev uurimistöö hõlmab kolmeaastase õppekava raames 25-40-leheküljelise töö kirjutamist, millele lisanduvad viited, lisad ja võõrkeelne kokkuvõte. Töö eesmärk on hinnata õppekava eesmärkide saavutamist ja anda üliõpilasele võimalus näidata oma teadmisi, oskusi ja väärtusi. Lõputöö edukalt kaitsnud üliõpilane oskab püstida uurimisprobleemi, valida sobiva metoodika, asetada uurimuse teoreetilisse konteksti, struktureerida oma tööd, argumenteerida oma seisukohti ning korrektselt kasutada erialast terminoloogiat ja allikmaterjale.