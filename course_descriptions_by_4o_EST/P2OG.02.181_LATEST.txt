Kursuse eesmärk on anda põhjalikud teadmised riigivastutusõigusest, sealhulgas teoreetilised alused, aktuaalsed probleemid ja kohtupraktika. Tudengid omandavad teadmised riigivastutusnõuete materiaalsest ja protsessuaalsest õigusest, Euroopa Liidu liikmesriigi vastutuse tingimustest ning Euroopa Kohtu praktikast. Lisaks arendatakse tudengite argumenteerimisoskust ja praktilisi oskusi riigivastutuskaasuste süsteemseks lahendamiseks.