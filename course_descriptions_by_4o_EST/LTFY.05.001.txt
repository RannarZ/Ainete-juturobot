Aine keskendub teadusarvutusülesannete, lahendusalgoritmide ja arvutusmeetodite tutvustamisele, sealhulgas teadusarvutusklastrite (HPC) ja pilvekeskkondade kasutamisele. Õppetöö koosneb kahest osast: loengud ja probleemipõhine õppimine, kus rühmad lahendavad tegelikke teadusprobleeme ning kasutavad levinud tarkvara suuremahuliste andmete töötluseks ja visualiseerimiseks. Kursuse lõpus esitavad ja analüüsivad rühmad oma projekti tulemusi ettekandeseminaril. Eesmärk on arendada tudengite teoreetilisi ja praktilisi oskusi teadusarvutuse valdkonnas. Täpne info aine korralduse kohta on saadaval Moodle'is.