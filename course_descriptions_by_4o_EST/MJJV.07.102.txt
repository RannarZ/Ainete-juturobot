Kursus keskendub innovatsiooni põhiteadmiste ning analüüsivõtete ja meetodite omandamisele nii majandussüsteemi kui organisatsiooni tasandil. Tudengid omandavad oskusi ja teadmisi, mis aitavad mõista innovatsiooni teoreetilisi ja praktilisi küsimusi, seostada innovatsiooni majandusteooria ja ettevõttemajanduse teiste valdkondadega ning hinnata innovaatilise mõtteviisi kujundamise tegureid ettevõttes. Kursus käsitleb ka innovatsiooniga seotud põhiprobleeme Eesti organisatsioonides ja globaalses kontekstis, soodustades mitmekülgsete ja uudsete vaatepunktide aktsepteerimist.