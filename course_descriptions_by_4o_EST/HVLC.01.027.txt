Kursus liigub kommunikatiivsete harjutuste kaudu A2 tasemelt B1 tasemele, keskendudes lugemis-, kuulamis-, kirjutamis- ja rääkimisoskuse arendamisele. Sügissemestril käsitletakse õpiku esimesi kuut peatükki ja iga teise peatüki järel korraldatakse kontrolltöö. Grammatika osas käsitletakse oleviku, tuleviku ja mineviku ajavorme ning artiklite kasutamist. Õppeaine läbinu suudab mõista ja koostada erineva sisuga tekste ning vestelda ja aru saada kõnest. Kõik tunnis tehtud töö ja kodutööd on kättesaadavad Moodle'is.