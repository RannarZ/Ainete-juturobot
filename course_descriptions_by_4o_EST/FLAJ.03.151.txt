Kursus annab ülevaate vabatahtlikest ühendustest (seltsidest) kui modernse ühiskonna koostisosast, analüüsides üldkasulike ja heategevuslike ühingute, teadus- ja kultuuriseltside ning põllumeesteseltside ja ühistute tegevust Eestis. Õppeaine läbinud üliõpilane mõistab seltsiliikumise osa eesti ühiskonnas ja kultuuri arengus, oskab selgitada seltsiliikumist mõjutanud tegureid ning analüüsida seltsiliikumise tõusude ja mõõnade põhjusi. Kursuse eesmärk on süvendada Eesti ajaloo mõistmist, keskendudes 19. sajandi teise poole ja 20. sajandi alguse moderniseerumisprotsessile.