Aine keskendub roheinnovatsioonile ja selle juhtimisele, uurides samal ajal roheettevõtluse ökosüsteemi ja uusi ärimudeleid nagu ringmajandus ja jagamismajandus. Õppe eesmärgiks on selgitada praktiliste lahenduste kaudu rohepööret, mõista sellega kaasnevaid probleeme ja leida nendele lahendusi. Tudengid, kes läbivad selle aine, saavad aru innovatsiooni ja rohepöörde seostest, analüüsivad erinevate lahenduste sobivust ning pakuvad välja kestlikkumaks muutmise lahendusi organisatsioonidele.