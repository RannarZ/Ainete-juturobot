Teoreetilise keemia kursus käsitleb arvutusmeetodeid ja nende kasutamist keemiliste protsesside analüüsis, kombineerides füüsikalise ja andmepõhise lähenemise. Kursuse eesmärk on anda ülevaade kaasaegsetest teoreetilise ja arvutuskeemia meetoditest erinevates rakendusvaldkondades, sealhulgas ravimiarenduses, keemiliste omaduste prognoosimises ja makromolekulaarsete interaktsioonide modelleerimises. Kursus arendab tudengi kriitilise analüüsi, kokkuvõtete koostamise, ettekannete tegemise ja teadusdiskussioonis osalemise oskusi.