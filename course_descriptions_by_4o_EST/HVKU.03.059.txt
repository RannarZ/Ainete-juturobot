UNESCO vaimse kultuuripärandi kaitse konventsioonist lähtuv kursus annab Eesti näitel ülevaate vaimsest kultuuripärandist kui kultuuripoliitika tööriistast ning selle kasutamisest eri tasanditel. Kursus tutvustab kultuuriteaduslikke lähenemisi ja karjäärivõimalusi sellel väljal, käsitledes konkreetseid näiteid ja kohtumisi valdkonna ekspertidega. Ainet läbides omandab tudeng teadmised UNESCO konventsioonist, samuti oskuse kriitiliselt analüüsida vaimse kultuuripärandi konfliktsituatsioone.