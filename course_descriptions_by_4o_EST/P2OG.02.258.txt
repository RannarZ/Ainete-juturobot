Õppeaine eesmärgiks on anda üldteadmised lähisuhtevägivalla olemusest, avaldumisvormidest ja intsidentide menetlemisega seotud probleemidest õiguspraktikute vaatenurgast, pakkudes uudset suhtumist ohvritesse eelkõige Istanbuli konventsiooni valguses. Kursus käsitleb võrdõiguslikkuse põhimõtet lähisuhtevägivalla mõistmisel, perekonna ajaloolis-kultuurilist arengut ning lähisuhtevägivalla osapoolte seisundit ja tugiteenuseid. Samuti uuritakse lähisuhtevägivalda õigusrikkumisena ja tuuakse välja tegurid, mis aitavad kaasa juhtumite efektiivsemale lahendamisele. Õppeaine raames omandavad tudengid olulised teadmised rahvusvahelistest ja siseriiklikest õigusaktidest ning tänapäevastest arengutest lähisuhtevägivalla käsitlemisel.