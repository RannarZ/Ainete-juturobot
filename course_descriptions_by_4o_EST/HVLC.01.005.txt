Pedagoogilise praktika raames tutvuvad üliõpilased üldhariduskoolide klassidega ja annavad juhendatud inglise keele tunde nii põhikooli vanemas astmes kui ka gümnaasiumiastmes. Seminarides analüüsitakse ainetunde ja arutatakse ainedidaktilisi probleeme. Praktika eesmärk on toetada üliõpilaste kujunemist õpetajaks, võimaldades neil seostada oma ülikooliõpingud praktilise õpetamistegevusega ning süvendada oskusi õppe- ja kasvatustöö läbiviimisel. Praktika lõppedes koostab üliõpilane eneseanalüüsi ja esitab õpimapi.