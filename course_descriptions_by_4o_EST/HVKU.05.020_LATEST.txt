Kirjanduspraktika pakub tudengitele praktilist koolikogemust Tartu üldhariduskoolides või tudengi enda valitud koolis. Praktika hõlmab suhtlust õppejõu ja tegevõpetajaga, õpilaste juhendamist, kirjandusürituste ja projektide korraldamist ning kirjandustundide vaatlemist ja ettevalmistamist. Praktika eesmärk on valmistada tudengid ette magistriastme õpinguteks eesti keele ja kirjanduse õpetajana. Lisaks arendatakse meeskonnatöö, ajaplaneerimise ning suhtlemisoskusi. Praktikaga seotud küsimustes saab ühendust võtta Piret Põldveriga (piret.poldver@ut.ee).