Kursus käsitleb ühiskonnageograafia teooria arengut viimase 60 aasta jooksul läbi loengute, iseseisva töö ja seminaride. Teemadeks on positivism, marksism, humanism, strukturalism, postmodernism, poststrukturalism, postkolonialism ja feminism ühiskonnageograafias. Kursuse eesmärk on anda tudengitele teadmised ühiskonnageograafia teooria arengust, sealhulgas ontoloogia, epistemoloogia, metodoloogia ja meetodite kasutamisest ning tutvustada olulisi geograafe ja nende uurimusi. Seminarides arutatakse ka olulisi artikleid ühiskonnageograafia teooria kohta.