Kursus annab lühiülevaate andmeteaduse põhimõistetest, põhiprintsiipidest ning praktilistest aspektidest, keskendudes lihtsa praktilise projekti elluviimisele Python programmeerimiskeeles. Õpitakse andmete kirjeldavat analüüsi, visualiseerimist, klasteranalüüsi, peakomponentanalüüsi, klassifitseerimis- ja regressioonimeetodeid, sealhulgas sügavaid neurovõrke, ning andmete haldamist ja statistiliste testide interpreteerimist. Kursuse eesmärgiks on varustada tudengeid oskustega planeerida ja läbi viia andmeteaduslikku projekti ning koostada selle lõpparuanne.