Ainekursus hõlmab saksa keelt kõnelevate maade ajalugu Lääne-Rooma langemisest kuni Külma sõja lõpuni. Kursus jaguneb kaheks semestriks: esimesel käsitletakse ajavahemikku kuni Saksa Rahvuse Püha Rooma Riigi lõpuni, teisel Napoleoni sõdadest kuni Saksamaade taasühinemiseni. Seminarivormis toimuv õpe varustab osalejaid materjalidega, eesmärgiks on anda ülevaade saksa keelt kõnelevate maade ajaloost ja selle tähtsamatest etappidest Euroopa ajaloo taustal, arvestades ka ajaloo käsitlemise võimalusi ja subjektiivsust. Õpiväljundina omandavad tudengid põhiteadmised piirkonna ajaloost ja oskavad leida ning hinnata asjakohast ning usaldusväärset infot digivahendite abil.