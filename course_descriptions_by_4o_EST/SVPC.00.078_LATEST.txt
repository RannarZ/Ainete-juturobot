Kursus pakub rakenduslikke teadmisi ja oskusi interdistsiplinaarsete lähenemiste rakendamiseks riiklike ja kohalike arengute ning majandusprotsesside mõtestamiseks, analüüsimiseks ja suunamiseks uutes kestlikkuse poliitikates ja lähtetingimustes. Kursuse läbinud tudeng mõistab majandusprotsesse erinevatel tasanditel, oskab neid analüüsida ja luua seoseid majanduslikes ja ärilistes küsimustes, ning on võimeline pakkuma lahendusi majandusprobleemidele ja -riskidele. Lisaks õpib tudeng rakendama majandusalaseid teadmisi strateegiate ja projektide majanduslikul hindamisel ning suudab professionaalselt ja veenvalt analüüsi tulemusi väljendada.