Magistritöö valmib magistrandi iseseisva tööna konkreetse õppetooli õppejõu juhendamisel, kus probleemistik kooskõlastatakse ja arutatakse läbi magistriseminaril. Magistrant õpib määratlema ja formuleerima uurimisprobleeme, leidma vajaliku informatsiooni, rakendama erinevaid uurimismeetodeid, analüüsima andmeid ja tõlgendama tulemusi ning kasutama teadusliku uuringu tulemusi praktikas. Lisaks oskab magistrant korrektselt väljenduda nii kirjalikult kui suuliselt ning suudab akadeemilises diskussioonis kaitsta oma magistritöös esitatud seisukohti.