Selles aines tutvustatakse geoloogiliste nähtustega seotud keemiliste protsesside olemust ja nende iseärasusi, samuti geokeemiliste aineringete ja isotoopide fraktsioneerumise põhimõtteid looduslikes protsessides. Õpitakse peamisi isotoopanalüüsi meetodeid ja nende rakendusi maavarade uuringutes ning geokeemilise modelleerimise põhimõtteid ja nende kasutamisoskusi. Aine annab võimaluse mõista interdistsiplinaarseid seoseid isotoopgeoloogilistes andmetes ning rakendada geokeemilise modelleerimise meetodeid tasakaaluliste geokeemiliste reaktsioonide analüüsimiseks.