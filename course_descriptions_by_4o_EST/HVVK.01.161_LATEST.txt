Kursusel rakendatakse erinevates tekstiilitehnoloogiate ainetes omandatud oskusi praktilise tootearendusülesande teostamisel. Kursus hõlmab disaini ja tootekujunduse, rõivakujunduse ning sisustustekstiili kujundamise aineid, mille kaudu leitakse sobivad materjalid, tehnikad ja kaunistusviisid. Töö käigus planeeritakse ajakava ja kalkuleeritakse materjalikulu, vajadusel kaasatakse väiketootjaid ning koostatakse tööjuhendid. Aine läbinud tudeng oskab hinnata kaasaegse turu nõudmisi käsitöötoodetele ja ruumikujundusele, tunneb valmistamis- ja kaunistamisviise ning suudab planeerida ja teostada tootearendustööd tõhusalt ja säästlikult.