Robootika on Eestis koolides kiiresti arenev valdkond, mis võimaldab õpilastel rakendada erinevate õppeainete teadmisi praktiliste ülesannete lahendamisel. Kursusel õpitakse kasutama mitmeid populaarseid robootikakomplekte, nagu BeeBot, mBot, LEGO Mindstorms EV3, Arduino ja Raspberry Pi, ning saadakse teadmised robootika huviringi korraldamiseks. Kursus koosneb neljast praktilisest sessioonist ning iseseisvast e-õppest. Kursuse lõpetanud osaleja on võimeline õpetama robootikat erinevates kooliastmetes, panema kokku koolirobootika baasmudeleid, kasutama roboti põhifunktsioone ning programmeerima roboteid.