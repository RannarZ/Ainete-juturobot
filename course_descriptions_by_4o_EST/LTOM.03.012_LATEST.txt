Kursus koosneb kahest osast: esimeses osas käsitletakse planetaarkehade tekkimist ja geoloogilist arengut, sealhulgas meteoriidikraatrite rolli nende arengus. Teises osas keskendutakse elu tekke võimalikele mehhanismidele ja varasele arengule nii Maal kui ka Päikesesüsteemis ja väljaspool seda asuvatel planeetidel. Kursus annab põhjaliku ülevaate planeetide süsteemide ehitusest, geoloogilisest ajaloost ning tingimustest, mis on vajalikud elu tekkeks ja arenguks Universumis.