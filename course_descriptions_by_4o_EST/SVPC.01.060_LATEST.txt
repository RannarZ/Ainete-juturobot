Sissejuhatus disaini pakub ülevaate disainiprotsessi olemusest ja meetoditest, sealhulgas disainmõtlemise põhimõtetest, meeskondade moodustamisest, ajakava ja tööplaani koostamisest ning sihtrühma ja keskkonna analüüsist. Aine raames arendavad tudengid oma oskusi disainmõtlemise ja -juhtimise võtetega, lahendades praktilisi ülesandeid koostöös ülikooli väliste organisatsioonidega. Lõpetanud tudeng teab disainivaldkonna termineid, disaini seoseid organisatsiooni strateegilise juhtimisega ning oskab analüüsida kliendi vajadusi ja koostada tüüpkliendi profiili, samuti planeerida ja läbi viia disainiprojekte.