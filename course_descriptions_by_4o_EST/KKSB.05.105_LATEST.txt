Aine eesmärk on anda ülevaade füsioteraapia, taastusravi ja rehabilitatsiooni valdkonna arenguvõimalustest, sealhulgas kaasaegsetest tehnoloogilistest meetoditest ja patsiendikesksetest lähenemistest. Aine käigus arendatakse tudengi digipädevust, meeskonnatöö ja esinemisoskust ning innovatsiooni võimekust. Samuti käsitletakse tervishoiusüsteemi rahastusvõimalusi, teenuste kättesaadavust ning tutvustatakse erapraksise töö eripärasid ja digilahendusi. Õppeaine läbinud tudeng mõistab füsioteraapia ohutuse ja patsiendikesksuse olulisust, oskab analüüsida teenuste pakkumise konteksti ja on kursis telerehabilitatsiooni võimalustega.