Üliõpilased tutvuvad erinevate koolieelsete lasteasutustega, nende eripäraga ja pedagoogilise lähenemisega ning analüüsivad koos õppejõudude ja lasteasutuse esindajatega nähtut. Õppeaine käigus saavad tudengid ülevaate koolieelse lasteasutuse õppe- ja kasvatusprotsessist ning omandavad vajalikud oskused õpetaja ja laste tegevuste analüüsimiseks. Samuti arendatakse üliõpilaste võimet märgata ja hinnata olulisi aspekte õpetaja tegevustes ning reflekteerida oma tugevusi ja puudujääke tulevase lasteaiaõpetajana.