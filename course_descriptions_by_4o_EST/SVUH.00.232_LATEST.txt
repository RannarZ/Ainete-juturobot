Praktika on mõeldud üliõpilase erialase arengu toetamiseks ja selle võib sooritada ajakirjandusliku praktikana, arendus- ja uurimistöö praktikana või kommunikatsioonipraktikana. Minimaalne praktika aeg on 100 töötundi, mis tuleb läbida 3-5 nädala jooksul, ja see hõlmab praktikaaruande kirjutamist ja/või osalemist vähemalt viies supervisioonis. Praktika täpne aeg ja kestus lepitakse kokku juhendava õppejõuga, soovitatavalt II semestril talvel või suvel. Üliõpilane valib praktikakoha vastavalt oma vajadustele, konsulteerides eelnevalt õppejõuga, ning seab enne praktika algust individuaalsed eesmärgid. Praktikaga kinnistatakse ja rakendatakse õpitud teadmisi ning oskusi, hinnates oma tugevusi ja nõrkusi erialasel tööturul ja seades professionaalse arengu eesmärke.