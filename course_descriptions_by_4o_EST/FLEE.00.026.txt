Eesti ja soome-ugri keeleteaduse õppekaval bakalaureusetööd koostades ja kaitstes arendavad tudengid teaduslikku mõtlemist ja süvendavad erialaseid teadmisi. Juhendaja suunamisel tehakse iseseisev uurimistöö, millega määratletakse uurimisteemaga seotud probleem, kavandatakse ja teostatakse uuring ning esitletakse ja kaitstakse saadud tulemusi. Õppeaine läbimise järel on tudengil oskus kavandada uurimistööd, kasutada teemakohast kirjandust, valida sobivad meetodid, analüüsida materjali ning esitada tulemusi akadeemilisele tavadele vastavalt. Täpsemad nõuded lõputööle leiab ülikooli humanitaarteaduste ja kunstide valdkonna dokumentidest ning instituudi veebilehelt.