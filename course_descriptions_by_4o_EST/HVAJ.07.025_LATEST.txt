Õppeaine on loodud varauusaja ja uusaja ajalugu uurivatele bakalaureuse- ja magistriastme üliõpilastele. Kursus keskendub ajalooteadusliku uurimistöö teoreetiliste ja metodoloogiliste küsimuste käsitlemisele ning arendab tudengite oskusi uurimistöö kavandamisel ja kirjutamisel. Teadmiste ja oskuste kinnistamist toetavad regulaarsed kohtumised juhendajatega ning kollokviumid. Kursuse läbimise tingimuseks on uurimistöö tulemuste kirjalik ja/või suuline esitamine ning kaitsmine.