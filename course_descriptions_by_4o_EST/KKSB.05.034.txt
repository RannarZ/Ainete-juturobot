Selle füsioteraapia praktika eesmärgiks on anda üliõpilastele praktilisi kogemusi ja süvendada nende erialaseid teadmisi skeletilihassüsteemi, neuroloogia, lastehaiguste või sisehaiguste valdkondades. Üliõpilased õpivad järgima praktikabaasi tööeetikat, tegema meeskonnatööd, rakendama teoreetilisi teadmisi praktikas ning koostama nõuetekohaseid aruandeid. Lisaks arendatakse karjääriplaneerimise oskusi, nagu eneseanalüüs, erialaste võimaluste tundmine ja tööaja planeerimine. Praktika korralduse eest vastutavad Piret Pärsim ja Kadri Medijainen, dokumentatsiooni ja eksami eest Monika Mets. Praktikabaasidesse registreerumine toimub Moodle kursusel.