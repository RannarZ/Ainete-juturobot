Õppetöö toimub loeng-seminari vormis, kus üliõpilased peavad eelnevalt valmistuma läbi Moodle vahendusel jagatud materjalide. Loeng-seminaride käigus arutletakse teemade raskuspunktide üle ja lahendatakse kaasusi, mis käsitlevad erinevaid kuriteo liike karistusõiguse eriosast koos üldosa küsimustega. Kursuse eesmärk on anda põhjalikud teadmised karistusõiguse üld- ja eriosast ning nende omavahelistest seostest. Õpilane peaks kursuse läbimisel olema võimeline mõistma karistusõiguse põhiinstituute, tõlgendama ja rakendama norme, kasutama erialast kirjandust ja kohtulahendeid keerulisemate juhtumite lahendamisel.