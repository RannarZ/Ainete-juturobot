Kursus keskendub eesti keele häälikute täpsele hääldamisele, häälikuühendite pikkusele, sõnavälte õigele hääldamisele ning eesti ortograafia veaohtlikele valdkondadele. Samuti käsitletakse uuendusi õigekirjutuses ja antakse ülevaade sõnade muutmisest, kokku-lahkukirjutamisest ning kirjavahemärkide kasutamisest. Õpiväljundid hõlmavad eesti keele õigekirja ja grammatika põhjalikku tundmist, praktilist rakendamist ja didaktiliste teadmiste kasutamist alushariduses ning koolis.