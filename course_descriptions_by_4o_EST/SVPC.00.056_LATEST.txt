Loengukursus annab ülevaate õiguse ajaloolisest arengust, selle rollist sotsiaalses süsteemis ja ühiskondlike suhete regulatsioonis, samuti tutvustab mandri-euroopaliku õiguskultuuri põhikontseptsioone ning tööõiguse ja avaliku teenistuse põhimõisteid. Kursus hõlmab ka Eesti riigi põhiseaduslikke institutsioone ja nende pädevusi, Euroopa Liidu kujunemist ning Eesti osalemist EL-i otsustusprotsessides ja poliitikates. Kursuse eesmärk on, et üliõpilane mõistaks õiguse ja avaliku halduse tähendust ja suudaks rakendada Euroopa Liidu peamisi toimimisprotsesse ja poliitikaid oma õpingutes. Õppeaine lõpetanud tudeng oskab analüüsida ja kasutada õigus- ja haldussüsteemi kontseptsioone ning sobivaid õigusteadmisi juhtumilahendustes.