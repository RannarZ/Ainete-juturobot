Kursus keskendub kogukondade arendamist kujundavate regulatsioonide tundmaõppimisele ja optimaalseimate arendusvõimaluste leidmisele olemasolevate poliitikameetmete ja haldusraamistiku tingimustes. Tudengid õpivad kavandama kogukonna arendamisele suunatud tegevusi, arvestades sotsiaalmajanduslikku, poliitilist, õiguslikku ja kultuurilist konteksti ning hindavad sellega kaasnevaid sotsiaalseid mõjusid. Kursuse käigus koostavad tudengid rühmatööna konkreetse kogukonna arendusplaani ja kaitsevad seda semestri lõpus.