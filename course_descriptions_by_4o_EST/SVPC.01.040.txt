Aine eesmärgiks on anda teadmised disainiprotsessist ja selle juhtimisest ning disaini kasutamisest innovatsioonis. Õppeaine läbinud õppija teab disainivaldkonna terminoloogiat, disaini tüüpe ja koostöö põhimõtteid disaineritega, mõistab disaini rolli organisatsiooni strateegias ja konkurentsieelise loomisel, ning tunneb disainijuhtimise ja disainipõhise innovatsiooni protsessi põhimõtteid. Samuti omandab õppija teadmised disainiprojekti lähteülesande koostamisest, ettevõtte disainikasutuse auditist ning disainiprojekti tulemuste hindamisest.