Kursus pakub praktilist kogemust ja algteadmisi mitmete psühhofüsioloogiliste mõõdikute, nagu EEG, EKG, EMG ja silmaliigutuste, mõõtmisest ning nende tööpõhimõtetest. Kursusel õpitakse looma füsioloogiliste signaalide mõõtmistega kombineeritavaid programme ja eksperimente, kasutades PsychoPy tarkvara ja OpenBCI mõõteseadmeid. Osalejad omandavad baasteadmised ja praktilised oskused, mis aitavad neil tulevikus leida usaldusväärset infot ja laiendada oma teadmisi ning oskusi.