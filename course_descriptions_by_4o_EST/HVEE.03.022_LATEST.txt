Kursusel käsitletakse vadja keele foneetikat, grammatikat ja süntaksit teiste Ingerimaa soome vähemuskeelte taustal. Suurt tähelepanu pööratakse piirkonna ajaloole, sotsiolingvistilisele olukorrale, keelekontaktidele ning identiteedi küsimustele. Õppijad saavad algteadmisi vadja keelest ning oskuse analüüsida vadjakeelseid tekste ja mõista mitmekeelse keskkonna mõjusid. Lisaks tutvustatakse peaaegu välja surnud keele välitööde meetodeid.