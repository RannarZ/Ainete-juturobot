Kursus keskendub Cisco CCNA õppematerjalile, hõlmates kahte moodulit: "Switching, Routing and Wireless Essentials (SRWE) v7" ja "Enterprise Networking, Security and Automation (ENSA) v7". Praktikumides kasutatakse Cisco kommutaatoreid ja marsruutereid. Kursuse eesmärk on õpetada keskmise suurusega turvaliste ja töökindlate kohtvõrkude ehitamist, laivõrguga ühendamist ning monitoorimist ja probleemide lahendamist, valmistades tudengeid ette CCNA sertifikaadi eksami sooritamiseks. Kursuse läbimisel on tudengil oskused paigaldada, hallata ja lahendada probleeme keskmise suurusega võrkudes, kasutada erinevaid adresseerimisprotokolle ning ühendada kohtvõrk teenusepakkujaga WAN tehnoloogiaid kasutades.