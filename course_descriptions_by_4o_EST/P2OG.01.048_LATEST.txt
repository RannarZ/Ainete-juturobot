Kursuse eesmärk on toetada magistrante nende magistritööde teema, sisu, metodoloogia ja vormistamise viimistlemisel ning pakkuda kogemust seisukohtade esitlemisel ja teaduslikus diskussioonis osalemisel. Kursuse raames annavad üliõpilased üksteise magistritöö kavanditele kirjalikku tagasisidet, oponeerivad neid suuliselt seminarides ja osalevad diskussioonides. Edukal lõpetamisel oskab tudeng leida ja kriitiliselt hinnata allikaid, järgida vormistusnõudeid, viidata korrektselt, vältida plagiaati ja kasutada esitluste tegemiseks sobivat tarkvara.