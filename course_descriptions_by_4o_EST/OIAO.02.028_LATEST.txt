Kursus keskendub võistleva kriminaalkohtupidamise põhiliste tehniliste aspektide, nagu avakõne, lõpukõne, tunnistaja ristküsitlemine, vastuväidete ja taotluste esitamine ning tõendite kasutamine ja esitamine, õpetamisele. Peamine õppevorm on simulatsioonid ja eksamina toimub simulatsioonkohtuprotsess. Kursus valmistab üliõpilasi ette edukaks osalemiseks võistlevas kriminaalkohtumenetluses, andes neile teadmised Eesti kriminaalmenetluse põhimõtetest ja oskused, kuidas töötada välja kohtuasja teooriaid, pidada avakõnesid, viia läbi ristküsitlusi ning esitada tõendeid kohtus.