Aine eesmärk on süvendada magistrantide oskusi teadustöö tulemuste esitamisel nii suuliselt kui kirjalikult ning arendada nende võimet oma tulemusi analüüsida ja üldisemasse teadusala konteksti paigutada. Tudengitel tuleb esineda seminaridel vähemalt kahe ettekandega, millest ühe puhul esitada LTMR.00.023 Erialapraktika raames saadud teadustulemusi. Kursus õpetab ka artiklite ja ettekannete koostamise üldreegleid ning teadustöö esitamiseks vajalike programmide ja tehniliste abivahendite kasutamist. Lõpetuseks õpivad üliõpilased kriitiliselt hindama varasemalt avaldatud andmeid ning esitama ka teiste poolt publitseeritud teadustulemusi.