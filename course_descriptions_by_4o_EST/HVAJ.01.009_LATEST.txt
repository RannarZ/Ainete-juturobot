Kursus on mõeldud sissejuhatuseks arheoloogiaõpingutesse, soovitatav võtta esimesel või teisel õppeaastal. See koosneb loengutest, praktilistest ülesannetest ja õpperetkedest ning annab ülevaate Eesti arheoloogia uurimisvaldkondadest, allikatest ja andmebaasidest. Kursus pakub alusteadmisi Eesti muinasajast ja ajaloolise aja arheoloogiast, õpitakse otsima arheoloogilist infot ja kasutama erialaseid andmebaase. Samuti arendatakse erialaseid lugemis- ja kirjutamisoskusi ning tutvustatakse arheoloogide töömaailma ja karjäärivõimalusi.