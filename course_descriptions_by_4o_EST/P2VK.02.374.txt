Kursus keskendub üliõpilaste muusikalise kuulmise, mälu ja analüütilise kuulamise arendamisele. Õpitakse transkribeerima rütmimuusika teemasid, vorme, põhirütmikat ja harmooniat, samuti erinevate pillide kuuldelist eristamist. Aine läbinud üliõpilane suudab noodistada diatoonilisi akordijärgnevusi, rütmikaproove ning lihtsamaid instrumentaal- või vokaalsoolosid erinevates taktimõõtudes ja stiilides, ning koostada meloodiat, vormi ja harmooniat sisaldavat ansamblinooti.