See kursus annab üliõpilastele baasteadmised eripedagoogikast ning selle rakendusvõimalustest hariduslike erivajadustega (HEV) laste ja noorte õpetamisel ja sotsiaalsel integreerimisel. Kursuse käigus tutvutakse eripedagoogika peamiste teemade ja probleemidega kutsehariduses, sealhulgas erinevate õppekorralduse mudelite ja võrdsete võimaluste põhimõtete rakendamisega. Üliõpilased omandavad esmase ettevalmistuse HEV õppurite märkamiseks ja sekkumiseks, meeskonnatöö aluste tundmiseks ning sujuvate üleminekute planeerimiseks erinevate haridusastmete vahel.