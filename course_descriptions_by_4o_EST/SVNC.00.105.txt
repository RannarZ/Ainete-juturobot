Vaatluspraktika raames külastavad üliõpilased koolieelset lasteasutust ja üldhariduslikku kooli, kus nad tutvuvad õppeasutusega, jälgivad tunde ja erinevaid pedagoogilisi situatsioone ning analüüsivad õppeprotsessi. Praktika lõppedes esitatakse aruanne, mis hõlmab analüüsi haridusasutuste töö spetsiifikast ja refleksioone omandatud teadmistest. Kursuse läbimisel saavad üliõpilased põhjaliku ülevaate koolide ja lasteasutuste õppe- ja kasvatusprotsessist, töötajatest ja nende ülesannetest, arendavad pedagoogilist eneseteadvust ning omandavad analüüsioskusi.