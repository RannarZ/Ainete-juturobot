Õppetöö toimub füüsiliste praktikumide vormis rühmatööna, kus omandatakse teadmisi inimese liikumisaparaadi ehitusest ja talitlusest ning arendatakse oskusi keha kasutamisel liikumises. Kursusel õpitakse teadlikult töötama oma keha arendamise ja tasakaalustamisega, kasutama füüsilise treeningu tervislikke printsiipe ning tegeletakse lõdvestustehnikatega, mis parandavad hingamisprotsessi. Eesmärk on parandada üliõpilase füüsilist vormi, rütmitaju, koordinatsiooni ja kehamälu ning anda algteadmised keha süsteemsest kasutamisest. Kursuse läbinud üliõpilane on võimeline hindama oma füüsilist vormi, hoiduma vigastustest ja ülekoormusest, kontrollima oma kehaasendeid ja liikumist ning arendama keha võimekust tasakaalustatult.