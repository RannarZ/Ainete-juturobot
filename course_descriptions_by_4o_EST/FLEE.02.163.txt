Kursus annab süsteemse ülevaate eesti kirjakeele kujunemise etappidest ning tutvustab kirjakeele ajalugu mõjutanud teoseid ja isikuid, samuti nende keelekasutust ja keelehoiakuid. Kursuse edukalt läbinud tudeng tunneb eesti kirjakeele arengulugu ning oskab analüüsida ja lugeda fraktuurkirjas trükitekste, hinnata teksti kirjutamise aega 16.-19. sajandist ning eristada põhja- ja lõunaeestikeelseid tekste. Lisaks õpib tudeng tegema iseseisvat uurimistööd vana kirjakeele korpuse tekstidega ning osalema analüütilises rühmatöös. Lisamaterjalid ja ülesanded koos tähtaegadega on kättesaadavad Moodle'is ning täiendav teave edastatakse ÕISi kaudu.