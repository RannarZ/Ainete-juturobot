Kursus keskendub lõngatööde põhitehnikatele ja nende õpetamise metoodikale II ja III kooliastmes. Õppe käigus tutvutakse heegeldamise, silmuskudumise ja tikkimise töövõtetega ning koostatakse metoodilise õppematerjalide kogu. Õppijad õpivad kasutama lõngatööde tingmärke ja terminoloogiat ning kavandama ja teostama erinevaid käsitööesemeid, kasutades skeeme, jooniseid ja tööjuhendeid. Kursus arendab oskust metoodiliselt õpetada neid töövõtteid ning analüüsida ja hinnata oma tööd.