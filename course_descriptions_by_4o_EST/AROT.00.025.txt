Kursus annab tervikliku ülevaate vastsündinu esmasest adaptatsioonist, arengu hindamisest ja jälgimisest, nahk-naha-kontaktist, positiivsest vanemlusest, imiku arengu jälgimisest, nahahooldusest, riietamisest, toitmisviisidest ning sagedasematest terviseprobleemidest ja nende lahendamisvõimalustest vastsündinu- ja imikueas. Kursuse läbinu teab vastsündinu anatoomilis-füsioloogilisi iseärasusi ning oskab neid seostada lapse arengu ja vajadustega, oskab valida ja kasutada hooldusvahendeid, ning mõistab positiivse vanemluse mõju lapse arengule. Õppetöö toimub SA Tartu Ülikooli Kliinikumi naistekliinikus aadressil L. Puusepa 8, C-korpus, I korruse perekeskuse võimlemisruumis (ruum 1035) kolmapäeviti kell 16.15-17.45 või 16.15-18.30. Enne esimest loengut kogunetakse garderoobi juurde, kust õppejõud juhatab õpperuumi.