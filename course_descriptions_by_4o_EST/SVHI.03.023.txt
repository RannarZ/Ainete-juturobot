Aine jooksul toimuvad ava- ja lõpuseminarid ning tutvutakse logopeedi ja eripedagoogi igapäevase töökorraldusega. Tudengid saavad juhendajate toel viia läbi praktilisi tegevusi lastega ja klientidega, rakendades oma seniseid teoreetilisi teadmisi. Aine eesmärk on anda üliõpilasele ülevaade logopeedi ja eripedagoogi töövaldkondadest ning aidata tal analüüsida oma sobivust nendel erialadel töötamiseks, et toetada edasiste õpingute planeerimist.