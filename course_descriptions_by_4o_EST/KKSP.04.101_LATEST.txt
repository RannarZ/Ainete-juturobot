Kursuse eesmärk on anda teoreetilisi teadmisi skeletilihaste harmooniliseks arendamiseks ja praktilisi oskusi lihaste düsbalansi ning liigse lihaspinge kõrvaldamiseks. Kursuse läbinu oskab läbi viia rühivaatlust ja hinnata rühti ning iseseisvalt koostada ja õpetada rühivaatlusele põhinevat tasakaalustatud harjutuste kompleksi. See aine on huvitav neile, kes soovivad süvendada oma teadmisi ja oskusi lihastreeningu metoodikas ja rühihäirete korrigeerimises.