Kursus keskendub kõrgemate kognitiivsete ülesannete lahendamisele, kus õpilased arendavad oskust rakendada matemaatikat elulistes olukordades, argumenteerida ja põhjendada. Kursusel korratakse läbi erinevad matemaatilised teadmised ja oskused, sealhulgas seaduspärasuste leidmine, arvutamisvõtted, graafikute ja tabelite lugemine ning tegemine, funktsioonide esitlus valemite ja sõnadega, ühikute teisendamine, protsentide arvutamine, tekstülesannete lahendamine ja olukordade modelleerimine. Kursuse eesmärk on arendada üliõpilase matemaatilist kirjaoskust ning oskust loovalt ja kriitiliselt kasutada matemaatilisi vahendeid probleemide lahendamiseks ja tulemuste analüüsimiseks. Õpilased õpivad ka tõhusalt koostööd tegema ning kogutud informatsiooni visuaalselt ja keeleliselt korrektselt esitama.