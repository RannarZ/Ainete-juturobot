Projektipraktika keskendub konkreetse ettevõttelt saadud kompleksse ülesande lahendamisele. Tudengil tuleb koostöös ettevõttega koostada projekti lähteülesanne ja lahenduskava, viia projekt iseseisvalt läbi ning koostada ja kaitsta tegevusi ja tulemusi kirjeldav aruanne komisjoni ees. Praktika eesmärk on võimaldada tudengitel rakendada õpingute käigus omandatud teadmisi ja oskusi ettevõtte infokorraldusliku projekti kavandamisel, teostamisel ja hindamisel. Edukalt läbinud tudeng tunneb projektijuhtimise põhialuseid, oskab kaardistada ja kriitiliselt hinnata ettevõtte infokorralduse vajadusi, planeerida lähteülesandest tulenevaid tegevusi, rakendada õpingute käigus omandatud teadmisi ja oskusi praktikas ning omab läbirääkimis- ja koostööoskusi.