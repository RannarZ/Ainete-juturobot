Kursus keskendub meditsiinilise biofüüsika teoreetilistele teemadele ja uurimismeetoditele, hõlmates inimorganismi funktsioneerimise biofüüsikalisi aluseid ning erinevate mõõteseadmete kasutamist ja saadud tulemuste graafilist kujutamist. Kursuse läbinud tudeng mõistab valemite keelt, oskab ettevalmistatud katseaparatuuriga mõõtmisi teha ja graafikuid koostada, ning tunneb mehaanika, vedelikufüüsika, elektrinähtuste, optika, termodünaamika ja kiirgusfüüsika põhilisi seaduspärasusi, seostades neid inimorganismi ja diagnostikaseadmete toimimisega.