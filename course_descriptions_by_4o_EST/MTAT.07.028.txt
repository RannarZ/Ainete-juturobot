See kursus annab mitteinformaatikutele ülevaate praktilistest infoturbega seotud probleemidest ja õpetab neid tuvastama. Õppetöö on jaotatud kolmeks osaks: esimene käsitleb isiklike andmete ja privaatsuse kaitset, teine avaliku võtme krüptograafiat ja selle kasutusvõimalusi, ning kolmas autentimismeetodeid ja erinevate rünnete tuvastamist. Kursuse läbinud oskavad hinnata paroolide turvalisust, mõistavad privaatsuse olulisust, tunnevad andmete varundamise ja turvalise kustutamise viise ning omavad ülevaadet Eesti ID-kaardist ja e-hääletamisest. Rõhk on praktilisel info- ja küberturvalisusel, mis muudab kursuse huvitavaks kõigile, kes soovivad parandada oma teadmisi ja oskusi selles valdkonnas.