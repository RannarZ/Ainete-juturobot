See kursus järgneb elementaararvuteooria põhikursusele ja keskendub klassikalise arvuteooria ning selle rakenduste õppimisele, sealhulgas krüptograafiale. Kursusel käsitletakse algjuuri, ruutjääke ning tutvustatakse arvuteooria rakendusi nagu algarvulisuse testimine, Diffie-Hellmani võtmevahetus ja RSA krüptosüsteem. Loengud ja praktikad viiakse vajadusel läbi kaugõppena, kus tudengitel on võimalus osaleda interaktiivses tunnis ja täita loengukonspekti lünki. Kontrolltööd tehakse auditoorselt või elektrooniliste kommunikatsioonikanalite kaudu.