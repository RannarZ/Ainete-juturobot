Käesoleva õppeaine raames läbib tudeng vähemalt kuuajalise praktika keemia, farmaatsia või sarnase valdkonna teaduslikus või tootmisettevõttes, kus omandatakse erialane töökogemus ja tutvutakse ettevõtte tegevuse põhimõtetega. Praktika lõpus esitab tudeng kirjaliku aruande saadud teadmisest ja praktilistest töödest, mis tuleb suuliselt kaitsta komisjoni ees. Kursus pakub võimalust töötada meeskonnas, kohaneda igapäevase töörutiiniga ning analüüsida, kuidas ülikoolis õpitu on rakendatav praktikas.