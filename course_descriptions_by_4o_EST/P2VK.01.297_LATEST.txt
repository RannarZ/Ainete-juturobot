Loengusari keskendub kaasaegse museoloogia uurimisteemadele, muuseumide ajaloole ja nende rollile tänapäeva ühiskonnas. Kursus jaguneb teoreetilisteks ja praktilisteks teemadeks ning praktiliseks tööks, pakkudes põhjalikku ülevaadet muuseumide igapäevatööst ja laiemast kultuurilisest kontekstist. Edukalt kursuse läbimisel omandab tudeng teadmised museoloogia erialaspetsiifikast, muuseumide ajaloolistest arengusuundadest ning museaalide dokumenteerimise ja kirjeldamise põhimõtetest, samuti oskuse leida valdkonda puudutavat täiendavat informatsiooni ja väärtustada kultuuripärandit.