Kursus annab üliõpilastele baasteadmised ettevõtte rahanduse ja väärtpaberite analüüsi põhikontseptsioonidest, hõlmates investeerimisotsuseid nii investori kui ka ettevõtte tasandil. Õpilased õpivad raha ajaväärtusteooriat, erinevaid rahastamisallikaid, kapitali hinna leidmist ning ettevõtte optimaalset kapitalistruktuuri. Lisanduvad oskused projektide tasuvuse hindamiseks ja käibekapitali juhtimiseks ning aktsiate ja võlakirjade riskitaseme analüüsimiseks. Kursus annab ka esmased kogemused MS-Exceli kasutamisel finantskaasuste lahendamiseks praktilistes situatsioonides.