Antud aine eesmärk on arendada üliõpilaste teadmisi andmete kogumise, analüüsimise ja kasutamise kohta digiajastul, arvestades sellega kaasnevaid riske ja võimalusi. Üliõpilased õpivad mõistma andmealaseid muutusi ühiskonnas, nende mõju avalike teenuste kujundamisele Eestis rahvusvahelises kontekstis ja andmekaitse arengut Eestis ning Euroopa Liidus. Lisaks omandatakse teadmised andmealase teadlikkuse olulisusest noorte ja organisatsioonide tasandil ning hinnatakse andmete kogumise ja kaitsega seotud riske ja võimalusi oma töös.