Keskkonnakeemia kursus käsitleb keskkonnas toimuvaid keemilisi ja füüsikalisi protsesse, sealhulgas mikroorganismide vahendusel kulgevaid redoksprotsesse ja saasteainete biolagundatavust. Kursus annab ülevaate aineringetest, õhu ja vee koostisest ning keemilisest tasakaalust, samuti õpetab arvutama ainete sisaldusi ja lahustuvust ning hindama biolagundatavust kompleksnäitajate alusel. Lisaks arendatakse üliõpilase oskusi osaleda erialastes diskussioonides, väljendada end suuliselt ja kirjalikult ning mõelda loovalt, harjutades samal ajal ajaplaneerimist.