Kursus arendab laste ja noortega tegelevate spetsialistide (digi)meedia-alaseid oskusi ja teadmisi, keskendudes lasteaialastele ja nooremale koolieale ning mängudele füüsilises ruumis. Kursuse eesmärk on anda põhjalik ülevaade laste meediamaailmadest, nende võimalustest ja riskidest ning pakkuda oskusi ja teadmisi laste ja noorte (sotsiaal)meedia baaspädevuste juhendamiseks. Osalejad õpivad laste meediakasutuse ja veebi riskide kohta teoreetiliselt ning praktiliselt, harjutades mängulisi lähenemisi ja kohandades tuttavaid mängustruktuure digi- ja meediapädevuste arendamiseks.