Kursus koosneb neljast plokist, mis käsitlevad meediasemiootika võtmeteemasid ja -probleeme, infoüleküllust ja nähtavuse saavutamise strateegiaid, visuaalset pööret infokultuuris, ning faatilist ja afektiivset (sotsiaal)meediasuhtlust. Kursuse eesmärk on avada uue meedia eripäraseid tähistamisprotsesse ning tutvustada semiootiliste raamistike rakendamist konkreetsete tänapäevaste meedianähtuste analüüsis. Kursuse edukalt läbinud tudeng oskab orienteeruda meediasemiootika mõistetes ja uurimisprobleemides, siduda raamistikke oma varasemate teadmistustega, leida vajalikku materjali meedianähtuste analüüsiks ning rakendada semiootika teoreetilisi raamistikke praktilises analüüsis. Seminaridel osalemine on kohustuslik ning hilinenud esseed kaotavad iga nädalaga 2 punkti.