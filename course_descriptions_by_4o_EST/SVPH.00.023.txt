Karjäärinõustamise kursusel antakse ülevaade karjäärinõustaja tööst ning külastatakse erinevaid asutusi, kus sellega tegeletakse. Kursuse käigus tutvustatakse ja harjutatakse kaasaegseid praktilisi võtteid, keskendudes ennekõike coachingule ja loovmeetoditele. Tudengile pakutakse võimalust ise läbi proovida erinevad meetodid, mis annab kogemuse tuleviku planeerimisel ja karjääriotsuste tegemisel. Kursuse läbimisel teab tudeng karjäärinõustaja põhivaldkondi ning oskab kaasaegseid meetodeid rakendada ja klienti asjakohaselt toetada.