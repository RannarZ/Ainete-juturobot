Kursus annab põhjaliku ülevaate Euroopa tähtsamatest poliitikafilosoofidest alates Sokratesest kuni Nietzscheni ja õpetab analüüsima poliitikafilosoofilisi tekste ning nende ajaloolist konteksti. Kursuse tulemusena omandavad tudengid teadmised kesksete poliitiliste mõistete päritolust ja oskavad arutleda poliitikateoreetiliste probleemide üle ning põhjendada oma vaateid. Osalejate arv on piiratud ning eelisjärjekorras võetakse vastu Riigiteaduste instituudi 2. ja 3. kursuse üliõpilased. Epidemioloogilise olukorra halvenemise korral toimub õppetöö veebis.