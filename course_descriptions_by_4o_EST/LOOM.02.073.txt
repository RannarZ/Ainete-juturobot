Ainekursus "Inimgeograafia uurimismeetodid" sisaldab loenguid, seminare ja praktikume, mis tutvustavad inimgeograafilise uurimistöö põhiprintsiipe ja meetodeid ning õpetavad neid praktiliselt rakendama. Kursus käsitleb nii kvantitatiivseid kui ka kvalitatiivseid uurimisstrateegiaid ning õpetab sobivates olukordades nende kombineerimist. Tudengid õpivad läbi viima küsitlusi, intervjuusid, tekstianalüüsi ja vaatlusi ning koostavad rühmatööna uurimistöö, kus kombineeritakse erinevaid andmekogumismeetodeid. Kursuse läbimisel on tudengid valmis bakalaureusetöö tegemiseks ja suudavad analüüsida ning koostada empiirilisi uurimistöid.