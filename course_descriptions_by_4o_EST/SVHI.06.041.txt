Veebipõhine kursus Moodle-i keskkonnas keskendub eneseregulatsiooni teemadele, pakkudes teadmisi ja praktilisi juhiseid selle toetamise vajalikkusest ja viisidest. Kursuse läbinud tudeng mõistab enesejuhtimise ja metakognitsiooni olulisust ning oskab analüüsida ja toetada nii enda kui õppijate eneseregulatsiooni oskuste arengut, õpimotivatsiooni ja õpitegevusi. Samuti omandavad tudengid oskused luua metakognitiivseid strateegiaid toetavat õpikeskkonda ning reflekteerida oma tegevusi õppijate arengu toetamisel.