Doktorant osaleb juhendaja uurimisrühma seminaridel, kus kavandatakse doktoritööks vajalik uuring, arutatakse selle erinevad aspektid ning esitletakse ja kaitstakse uuringu tulemuste publikatsioonide esialgsed versioonid. Seminari eesmärk on toetada doktoritöö kirjutamist, pakkuda teadusliku uurimistöö ja teaduskirjanduse valiku nõustamist ning õpetada akadeemilist diskussiooni kõrgtasemel. Kursuse läbinud üliõpilane suudab kavandada ja läbi viia doktoritööks vajalikku uurimist, esitada ja arutada juhendajaga uurimuse erinevaid raamistikke ning valmistada ette publikatsioone doktoritöö põhiseisukohtade avaldamiseks.