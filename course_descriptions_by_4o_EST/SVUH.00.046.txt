Kursus annab põhjaliku ülevaate sotsioloogia uurimisvaldkondadest, keskendudes erinevatele sotsiaalsetele kategooriatele ja gruppidele ning nende mõjule ühiskonna arengus ja igapäevaelu toimimises. Uuritakse erinevaid sotsiaalse diferentseerumise ja ebavõrdsuse teooriaid, keskendudes sellistele teemadele nagu sugu, vanus, rahvus/etnilisus, põlvkond, sotsiaalne klass ja seksuaalne orientatsioon. Tudeng õpib mõistma, kuidas need kategooriad on seotud staatuse, rollide, võrdsuse ja ebavõrdsusega kaasaegses infoühiskonnas ning kuidas erinevad institutsioonid (nt tööturg, haridus, perekond, meedia) neid mõjutavad. Samuti arutatakse võimalusi ühiskonnagruppide segregatsiooni ja ebavõrdsuse vähendamiseks.