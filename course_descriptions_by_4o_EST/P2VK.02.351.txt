Eesti rahvalaulu traditsioon hõlmab regilaulu, uuemat rahvalaulu ja rahvakoraali. Loengutes käsitletakse regilaulu keelekasutuse eripärasid ning selle poeetilise teksti ehitus- ja kujundusvõtteid, samuti erinevaid teoreetilisi lähenemisviise ja folklooriprotsessi konteksti. Osalejad saavad praktilisi oskusi regilaulude ja lõppriimiliste rahvalaulude esitamiseks ja õpetamiseks, tutvuvad erinevate esitusstiilidega ning õpivad analüüsima lauljate esitusstiili. Õppe käigus omandatakse teadmisi rahvalaulude ajaloolistest kihistustest, muusikalistest stiilidest ja tekstide tõlgendamisest.