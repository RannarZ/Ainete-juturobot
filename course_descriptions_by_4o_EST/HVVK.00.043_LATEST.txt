Õppeaine eesmärk on arendada klaverimänguoskust ja koordinatsiooni, pakkuda teoreetilisi teadmisi ja praktilisi oskusi rütmimuusika repertuaari arraneerimiseks klaverile, ning vabaneda noodipildi järgi musitseerimisest. Tudengile õpetatakse saatevabadust, harmooniamärkide järgi mängimist ning kuulmise järgi saatmist. Õppija oskab mängida kolmkõlasid ja septakorde pöördega, tunneb bluesi vormi ja tüüpilisi järgnevusi, ning suudab prima vista mängida diatoonilisele harmooniale põhinevat pala.