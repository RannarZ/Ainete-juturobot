Ainekursus annab tudengitele baasteadmised kaasaegsest meditsiinilisest biokeemiast ja arendab biokeemilis-kliinilist mõtlemist. Kursusel käsitletakse inimese biomolekule, nende struktuure ja funktsioone, vitamiine ja hormoone, süsivesikute, lipiidide, amino- ja nukleiinhapete metabolismi, samuti ksenobiootikumide detoksikatsiooni ja toitainete rolli inimorganismis. Kursuse eesmärgid on pakkuda tänapäevaseid teadmisi ja praktilisi oskusi, analüüsida teaduspõhiselt toitumise farmatseutilisi aspekte ning arendada biokeemilis-farmatseutilist mõtlemist. Kursuse läbinud tudengid on võimelised kasutama omandatud teadmisi ja oskusi praktilises töös ning analüüsima biokeemilisi aspekte teaduspõhiselt.