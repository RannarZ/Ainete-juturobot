Käesoleva kursuse eesmärk on anda tudengitele kogemusi teadustöö korrektseks esitamiseks nii artiklitena kui ettekannetena, süvendada teadmisi mõõte- ja analüüsimeetoditest, metroloogiast ja kvaliteedisüsteemidest ning aidata tudengitel planeerida oma karjääri. Kursuse läbimisel oskavad tudengid argumenteerida oma uurimisteema üle, esitada mõõtetulemusi graafikute, diagrammide ja skeemide vormis ning koostada erinevaid teaduslikke aruandeid ja esitlusi. Lisaks saavad tudengid põhjaliku ülevaate keemikute ja mõõtespetsialistide tööturust Euroopas ning omandavad oskused konkurentsivõimelise CV ja motivatsioonikirja koostamiseks.