Kursus annab põhjaliku ülevaate erinevatest algoritmidest ja nende disaini põhimõtetest, samuti algoritmide teoreetilisest hindamisest, nagu ajaline ja mahuline keerukus. Eesmärk on anda üliõpilastele teadmised peamistest algoritmide ja andmestruktuuride disaini ja analüüsi põhimõtetest ning olulistest algoritmidest. Kursuse läbimisel suudab tudeng valida ja hinnata erinevate algoritmide sobivust ja keerukust, realiseerida neid ning võrrelda nende efektiivsust, samuti mõista erinevate andmestruktuuride ja algoritmide olemust ja analüüsi.