Magistritöö eesmärk on suunata üliõpilane tervikliku erialase probleemi uurimisele ja kontrollida tema oskusi selle lahendamiseks. Kirjutamise käigus näitab üliõpilane oma võimeid kasutada magistriõppes omandatud teadmisi praktiliste või teoreetiliste probleemide lahendamisel ning demonstreerib erialase kirjanduse kasutamise ja iseseisva töö oskust. Magistritöö süvendab erialaseid teadmisi ja õpetab kirjutada struktureeritud teksti keerulistel teemadel, leida ja kasutada vajalikku kirjandust ning lahendada konkreetseid probleeme.