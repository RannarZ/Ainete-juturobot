Kursus tutvustab üliõpilastele surma olemust ja põhjuseid, vigastuste tekkemehhanisme ning tervisekahjustuste olemust ja tekkimise viise. Samuti käsitletakse bioloogilise materjali laboratoorse uurimise võimalusi õiguslike probleemide lahendamisel. Õppetöös rõhutatakse vigastuste kirjelduse olulisust ja arstidokumentide korrektse täitmise tähtsust. Kursuse eesmärk on anda teadmisi, mis aitavad lahendada meditsiinilis-bioloogilisi küsimusi kriminaal- ja tsiviilmenetluses ning selgitada arsti rolli ja kohustusi seoses surmajuhtumite ja tervisekahjustustega patsientidega.