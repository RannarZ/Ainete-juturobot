Kursus keskendub erinevate vähemkasutatavate röntgenülesvõtete, tsefalomeetriliste uuringute ja koonuskimptomograafia (CBCT) tehnikate rakendamisele hambaravis. Tudengid õpivad intra- ja ekstraoraalsete röntgenülesvõtete tegemise tehnikaid, nende näidustusi ja diagnoosimist näo- ja lõualuude traumade puhul. Kursuse lõpuks omavad tudengid oskusi CBCT uuringuteks ning suudavad hinnata väikese FOV CBCT uuringu tulemusi. Kursus sisaldab loenguid ja lõpeb veebitestiga.