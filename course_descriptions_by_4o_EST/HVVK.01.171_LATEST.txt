Õppeaine keskendub metallesemete loomiseks sobivate pärandtehnoloogiate ja eksperimentaalsete meetodite arendamisele ning nende katsetustele. Aine eesmärk on süvendada üliõpilaste praktilisi oskusi ja innovaatiliste ideede teostamise võimekust. Õppeaine edukal läbimisel oskavad tudengid kavandada, planeerida ja juhtida eksperimentaalseid praktikaid ning luua pärandtehnoloogia alusel innovatiivseid lahendusi.