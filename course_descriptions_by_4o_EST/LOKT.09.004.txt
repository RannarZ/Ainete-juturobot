Loengukursus orgaanilise keemia alustest käsitleb orgaaniliste ühendite struktuuri, nimetamist ja reaktsioone ning sisaldab ka seminare. Kursus annab tudengitele alusteadmised orgaaniliste ühendite peamistest aineklassidest, nende nimetusest ning füüsikalistest ja keemilistest omadustest. Kursuse läbinud tudeng tunneb ja eristab orgaaniliste ühendite põhilisi aineklasse, teab nende nimetamispõhimõtteid, suudab selgitada olulisi reaktsioone ning prognoosida ühendite omadusi. Lisaks tunneb tudeng ära olulisi looduslikke ühendeid nagu sahhariidid, peptiidid, nukleiinhapped ja lipiidid.