Kursus pakub doktorantidele võimaluse omandada kõrgkoolis õpetamise kogemust, töötades vanema kolleegi juhendamisel. Õppeprotsessi käigus õpitakse kursuse sisu planeerimist, ainekava koostamist, sobiva kirjanduse ja hindamismeetodite valimist ning saadakse loengute pidamise, seminaride juhtimise ja kirjalike tööde hindamise kogemus. Lisaks parendatakse suulise esinemise, juhtimise ja konfliktilahenduse oskusi ning omandatakse iseseisvus akadeemilise õpetamise ja juhendamise teostamiseks.