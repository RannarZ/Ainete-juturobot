Kursus annab põhjaliku ülevaate taimedest, vetikatest, samblikest ja seentest, sealhulgas nende ehitusest, bioloogiast ja levikust. Praktikumides tutvustatakse erinevaid taimerühmi ning nende tuntumaid esindajaid, pakkudes seeläbi head võimalust praktiliste oskuste omandamiseks. Kursus aitab kujundada botaanikaalaseid teadmisi ja oskusi, mis on vajalikud loodusõpetuse õpetamiseks kooliastmetes ja koolieelses lasteasutuses. Programmi läbijad tunnevad taimeriigi süsteemi, oskavad lahendada loodusteaduslikke probleeme ning rakendada saadud teadmisi õpetamisel ja praktiliste tööde läbiviimisel.