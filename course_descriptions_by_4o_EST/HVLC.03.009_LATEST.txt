Kursuse eelduseks on prantsuse keele oskus Euroopa Nõukogu keeleoskustasemel A1.2. Kursuse raames käsitletakse igapäevaseid suhtlussituatsioone ja sõnavara, sealhulgas õpinguid, emotsioonide väljendamist, elukoha kirjeldamist, nõuannete küsimist ja andmist, ning minevikusündmuste jutustamist. Grammatikaosas kordame tegusõnade pööramist, sihitisasesõnu, kohaasesõnu ja mitmesuguseid mineviku aegu. Kursus arendab tudengi lugemis-, jutustamis-, vestlus- ja kuulamisoskust, keskendudes eriti sihitisasesõnade ja minevikuaegade kasutamisele.