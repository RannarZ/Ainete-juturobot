Kaasaegne pangandus on mitmetahuline valdkond, kus olulised on lisaks finantsaspektidele ka õigus, infotehnoloogia, küberturvalisus ja turundus. Kursus põhineb LHV Panga juhtide külalisloengutel ja Tartu Ülikooli majandusteaduskonna õppejõudude teoreetilistel käsitlustel. Tudengid saavad ülevaate panga rollist majandussüsteemis, pakutavatest teenustest ning panganduse erinevate tegevusvaldkondade olulisusest ja seostest. Õppetöö toimub auditooriumis ning loengud edastatakse otseülekandena, kuid järelvaatamisvõimalust ei ole.