2023/2024. õppeaasta sügissemestril pakutakse üldajaloo bakalaureuseõppes valikainet "Abielu ja seksuaalsus varauusaegses Euroopas" ning kevadsemestril valikainet "Reformatsiooniajastu: religioon ja ühiskond 16. sajandi Euroopas". Kursused on mõeldud uusaja aluskursuses saadud teadmiste täiendamiseks ja süvendamiseks. Kursuse edukalt läbinu orienteerub varauusaja ja uusaja põhikontseptsioonides ja uurimisprobleemides ning suudab kriitiliselt analüüsida ajalooteaduse eripära ja tunnetuslikke võimalusi.