Õppepraktika eesmärk on omandada juhendamisel õpetamiskogemus kõrgkoolis. Üliõpilane saab ülevaate akadeemilisest karjäärist ja õppejõu töö võimalustest, õpib koostama kursuseplaani, ainekava ning valima õppetööks vajalikku kirjandust ja hindamisviise. Samuti täiustab üliõpilane oma ajaplaneerimise, loengupidamise, seminaride juhendamise ja kirjalike tööde hindamise oskusi. Lisaks saab ta kogemusi bakalaureuse- ja magistritööde juhendamises ning arendab oma esinemis-, juhtimis- ja konfliktilahendamise oskusi.