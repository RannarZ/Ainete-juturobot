Ainekursusel arendatakse üliõpilaste arusaamist õpetaja professionaalsusest ja tegevusvõimekusest ning nende seotusest isikliku elukogemuse ja õpingutega. Kursusel õpitakse looma isiklikku õpetamise visiooni, arvestades kultuuriliste, struktuuriliste ja materiaalsete teguritega. Samuti õpitakse tõenduspõhiste meetodite abil tõhustama koostööd nii koolisiseselt kui ka õppijate perede ja kogukonnaga. Lõpuks tutvutakse haridusvaldkonna arengut suunavate dokumentide koostamise protsessiga ja võimalustega selles panustada.