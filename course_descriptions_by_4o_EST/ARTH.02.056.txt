Kursus "Meditsiini ajalugu laiemas ühiskondlikus ja teadusloolises kontekstis" pakub ülevaadet meditsiini ja tervishoiu ajaloost, sidudes selle laiemate teadusajaloo suundumuste ja inimühiskonna arengufaasidega. Kursusel käsitletakse ka Tartu Ülikooli meditsiiniajaloo olulisemaid daatumeid ja isikuid. Õppeaine läbinu teab keskseid kuupäevi ja isikuid meditsiini minevikust ning mõistab teadusideede ja arstiteadusliku mõtte arengut ühiskonna kontekstis.