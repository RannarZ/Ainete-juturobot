Kursus annab põhjaliku ülevaate eesti teatri ja näitekirjanduse arengust algusaegadest kuni tänapäevani, keskendudes teatriinstitutsiooni arengule ja selle rollile ühiskonnas ja kultuuris. Kursus hõlmab olulisemaid suundi lavakunstis ning tähtsamate lavastajate loomingut, mida illustreerivad videoklipid perioodist 1970-2010. Kursuse edukal läbimisel omab üliõpilane teadmisi eesti teatri ajaloo põhijoonist ning oskab analüüsida teatriprotsesse laiemas ajaloolises kontekstis.