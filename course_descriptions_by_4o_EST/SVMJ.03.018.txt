Antud kursus keskendub tudengite enesearengule juhina, pakkudes süvitsi käsitlust kaasaegse juhtimispraktika väljakutsetest ning erinevatest juhtimisstiilidest. Kursuse käigus avastavad tudengid oma isikliku juhtimiskäekirja, tuginedes loomuomastele tugevustele ja isiklikele väärtushinnangutele, ning õpivad paindlikult rakendama erinevaid juhtimisstiile keerulistes olukordades. Kursuse läbimisel on tudengid teadlikumad oma juhtimismustritest, määratlenud oma juhiks olemise missiooni ja koostanud isikliku juhtimise arenguplaani, mida saavad edaspidi oma töös kasutada.