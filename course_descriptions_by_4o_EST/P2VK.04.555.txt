Kursus toimub intensiivõppe vormis, mida juhendavad erinevad etenduskunstnikud, näiteks lavastajad, koreograafid ja videokunstnikud nii Eestist kui ka mujalt maailmast. Kursuse eesmärgiks on laiendada tudengi teadmisi, oskusi ja kogemusi etenduskunstide vallas, pakkudes kokkupuudet erinevate valdkondade kunstnike ja külalisõppejõududega. Kursuse läbinul on suutlikkus kohaneda erineva kunstilise taustaga osalejatega erinevates etenduskunstiprojektides. Osalejaid kaasatakse ka Ugala teatri ja teatrikunsti tudengite diplomilavastuse "Primavera Paunveres" kujunduse väljatöötamisse.