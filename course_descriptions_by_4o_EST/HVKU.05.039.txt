Kursus annab põhjaliku ülevaate eesti kirjandusloost ning nüüdiskirjandusest üldises kultuuriloolises kontekstis, keskendudes kahele kanoonilisele kirjanikule ja kahele olulisele nüüdiskirjanduse suunale. Loengud pakuvad laiemat kultuuriloolist tausta, seminarides analüüsitakse kirjandusteoseid ja nende põhjal tehtud filme. Võimalusel on kaasatud ekskursioonid Tartu kirjanduslikesse paikadesse. Kursuse eesmärgiks on tutvustada Eesti kirjanduse arengut ja peamisi autoreid välisüliõpilastele, võimaldades neil suhestada saadud teadmisi oma kultuurikontekstiga.