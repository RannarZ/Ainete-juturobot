Kursus tutvustab kultuurikorralduse, kultuuriorganisatsioonide, kultuuripoliitika ja kunstiliikide mõisteid ning annab sissejuhatava ülevaate Euroopa kultuurikorralduse ajaloost ja kultuurisündmuste korraldamisest. Kursuse läbimise järel omandab üliõpilane süsteemse ülevaate kultuurikorralduse põhimõistetest, teoreetilistest printsiipidest ja võtmeorganisatsioonidest Eestis, ning oskab iseseisvalt informatsiooni koguda, analüüsida ja loovalt tõlgendada. Samuti arendatakse tudengite algatusvõimet, juhtimis- ja meeskonnatööoskusi ning oskust hinnata erialase tegevuse mõju ühiskonnale.