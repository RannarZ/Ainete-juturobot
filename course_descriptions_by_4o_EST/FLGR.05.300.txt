Seminarid on korraldatud eraldi õppesuundades ja iga üliõpilane valib uurimisteema, mille põhjal valmib bakalaureusetöö mustand, mis tuleb seminaris kaitsta. Kursus keskendub iseseisva uurimistöö oskuste arendamisele, sealhulgas teema valikule, kirjanduse otsimisele ja analüüsile, uurimistöö kavandi koostamisele ja bakalaureusetöö mustandi vormistamisele. Kursuse läbimise järel on üliõpilasel vajalikud oskused kirjandusteadusliku uurimistöö tegemiseks ja bakalaureusetöö kirjutamiseks ning ta suudab esineda seminaril ettekandega ja vormistada kirjalikku tööd korrektselt.