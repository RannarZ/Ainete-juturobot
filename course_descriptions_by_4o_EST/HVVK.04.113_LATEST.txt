Kursus hõlmab üliõpilase ja tema filmimeeskonna individuaalseid kohtumisi juhendajaga ning iseseisvaid ülesandeid, mis viivad lühifilmi või muu filmipõhise lühivormi valmimiseni. Kohtumised on peamiselt õhtustel aegadel ja kursus lõpeb valminud tööde linastusega. Osalejad saavad praktilist kogemust filmiproduktsiooni kõigis etappides ning õpivad juhtima väikest filmimeeskonda ja ette valmistama filmivõtteks vajalikke materjale.