Aine eesmärk on aidata tudengitel mõista ja mõtestada õpikogemust individuaalse eneserefleksiooni ja rühmaülesannete kaudu kogu kursuse vältel. Kursus õpetab õppijatele, kuidas planeerida, monitoorida ja hinnata oma õpitegevust, kasutada digikeskkondi professionaalseks arenguks ning jälgida ja hinnata oma füüsilist, vaimset ja emotsionaalset tervist. Probleemide tekkimisel õpitakse neid lahendama koostöös kolleegidega ning reflekteeritakse koostöökogemusi nii töökohal kui ka kursusel.