Kursus annab teoreetilised ja praktilised teadmised füüsikalise ravi protseduuridest ja nende kasutamise võimalustest füsioteraapias. Aine õpetamise eesmärgiks on tutvustada füüsikalisi tegureid ning nende füsioteraapias kasutamise põhimõtteid ja võimalusi erinevate haiguste ja vigastuste korral. Õppekava läbides teab tudeng erinevate füüsikalise ravi meetodite kasutamise näidustusi ja vastunäidustusi, oskab valida sobivaima meetodi valu vähendamiseks ja koeparanemise soodustamiseks ning tunneb närvide ja lihaste elektrofüsioloogilise hindamise põhimõtteid. Tudeng on võimeline valima ja läbi viima patsiendile sobiliku füüsikalise ravi protseduuri, arvestades patsiendi seisundit ja ohutusnõudeid.