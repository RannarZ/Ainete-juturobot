Keskkonnakeemia kursuse praktikum keskendub eksperimentaalse töö oskuste omandamisele ja keskkonnakeemia aluste kinnistamisele. Tudengid õpivad laboris töötamise ohutusnõudeid, laboritarvikute ja aparatuuri korrektset kasutamist ning iseseisvalt praktiliste tegevuste sooritamist, nagu lahuste valmistamine, tiitrimine ja fotomeetriline mõõtmine. Praktiliste tööde teostamise käigus arendatakse ka kirjaliku ja suulise eneseväljenduse oskusi, grupitöö planeerimise ja matemaatikapädevust ning analüüsi ja järelduste tegemise võimekust. Õppejõud annab muudatustest plaanis teada Moodle'i foorumi kaudu.