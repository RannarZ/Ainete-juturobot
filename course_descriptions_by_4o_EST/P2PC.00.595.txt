Aine eesmärk on tutvustada tudengitele disainmõtlemise, disainijuhtimise ja teenuste disaini vahelisi seoseid ning nende protsesside etappe ja seonduvaid meetodeid. Kursuse läbimisel teab tudeng disainmõtlemise olemust, erinevust induktiivse ja deduktiivse mõtlemise vahel, teenuste disaini mudelite ja etappides rakendatavate meetodite kirjeldust ning oskab visualiseerida teenuste pakkumise protsessi klienditeekonna ja teenindusplaani alusel. Tudeng omandab kasutajakeskse disaini põhimõtted, oskab koostada teenuse klienditeekonna ja teha kasutajauuringut, analüüsida teenuseprotsesse ning luua uusi või parendada olemasolevaid teenuseid.