Õppeaine annab tervikliku ülevaate inimkäitumisest organisatsioonis, käsitledes juhtimist, organisatsioonide arendamist, muudatuste juhtimist, organisatsioonikultuuri, töörahulolu ja motivatsiooni ning individuaalseid ja rühmadest tulenevaid erinevusi. Eesmärk on mõtestada käitumise ja organisatsiooni tulemuslikkuse seoseid ning organisatsiooni sise- ja väliskeskkonna mõju käitumisele. Õppija omandab süsteemsed teadmised organisatsioonipsühholoogiast, oskab kriitiliselt analüüsida ja argumenteeritult käsitleda organisatsioonis toimuvat käitumist, leida lahendusi ja kasutada informatsiooni eetiliselt organisatsiooni eesmärkide saavutamiseks. Loenguteemade ja seminaride ettevalmistamiseks on vaja kavandada iseseisvat tööd.