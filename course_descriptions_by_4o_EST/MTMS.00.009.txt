Doktoritöö matemaatilise statistika erialal on terviklik uurimus tõenäosusteooria, matemaatilise statistika või nendega lähedalt seotud aladel, mille eesmärk on viia doktorandi teadmised ja oskused rahvusvahelises teadusruumis tunnustatud kõrgprofessionaalsele tasemele. Doktoritöö võib olla teoreetilise, metoodilise või rakendusliku kallakuga uurimus. Doktorikraadi omandanud spetsialist on iseseisev uurija, kes suudab analüüsida ja lahendada erialaseid probleeme ning esitada uurimistulemusi veenvalt nii kohalikul kui rahvusvahelisel tasandil.