Kursus tutvustab põhilisi loomuliku keele töötluse ülesandeid ja meetodeid, sealhulgas keelemudeleid, teksti klassifitseerimist ja jadamudeleid, kasutades süvaõppe tehnikaid nagu rekurrentsed ja tähelepanupõhised närvivõrgud. Lisaks käsitletakse olulisi teemasid nagu teksti eeltöötlus, eri tekstide representatsioonid ja tulemuste hindamine. Kursuse eesmärk on õpetada üliõpilastele kaasaegseid loomuliku keele töötluse meetodeid ja probleeme masinõppe või tekstikaeve abil lahendama ning kasutama laialt levinud tarkvaralisi teeke ja vahendeid. Pärast kursuse läbimist on üliõpilane võimeline valima ja rakendama sobivaid meetodeid erinevate loomuliku keele töötluse ülesannete lahendamiseks.