Õppeaine annab koolimuusika ja pilliõpetaja erialade tudengitele võimaluse arendada individuaalseid pillimängu- ja lauluoskusi kammer- ja vokaalansamblite koosseisus. Kursuse eesmärk on pakkuda teoreetilisi teadmisi ja praktilisi oskusi ansambli toimimisest, koosmusitseerimisest ja esinemiskultuurist. Pärast aine läbimist tunnevad üliõpilased ansambli toimimise põhimõtteid, oskavad kasutada oma pilli või häält ansamblis ning omandavad lavalise esinemise oskused.