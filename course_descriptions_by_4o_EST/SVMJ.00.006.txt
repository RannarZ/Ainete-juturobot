Magistritöö koostamine toimub iseseisva tööna õppejõu juhendamisel ja probleemistik kooskõlastatakse õppejõuga ning arutatakse läbi magistriseminaril. Õppeaine läbimisega demonstreerib üliõpilane omandatud teadmisi, uurimis- ja loometöö oskusi ning kommunikatsioonivõimet. Magistritöö on valmis kaitsmiseks, kui juhendaja on tööga nõus ja töös puudub plagiaat vastavalt Tartu Ülikooli akadeemilise aususe reeglitele.