See kursus annab oskused planeerida ja ette valmistada suuremahulisi salvestusi, optimaalselt kasutades helistuudio tehnilisi võimalusi. Õpid praktilist suhtlust ja erialaste terminite kasutamist helitehniku ja salvestatava persooni või ansambliga, samuti stuudio vahendite kasutamist, et saavutada kunstiliselt kõrgetasemelisi tulemusi. Kursus süvendab koostööd helitehniku, produtsendi/plaadifirma ja artisti vahel, pakkudes laiapõhjalisi teadmisi ja oskusi eduka helisalvestusprotsessi läbiviimiseks ning võimet analüüsida ja anda kohest tagasisidet sujuva salvestusprotsessi tagamiseks.