Kursusel tutvutakse hääleaparaadi ehituse, hääle tervishoiu ja hääle tekitamise põhimõtetega ning vokaaltehnika ja repertuaarivalikuga erinevas vanuseastmes ja mitmes muusikastiilis. Õpitakse praktiliselt vokaaltehnika õpetamist ja koostatakse metoodilisi õppematerjale. Üliõpilased omandavad lauluõpetamise kaasaegsed meetodid ja saavad teadmised, mis on vajalikud hääleliikide määramiseks, sobiva repertuaari ja harjutuste valimiseks ning oskused õpilasi konkurssideks ja esinemisteks ette valmistada.