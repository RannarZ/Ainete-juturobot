Esimesel semestril tutvustatakse keelte ja kultuuride uurimise teooriaid ning nende rakendusvõimalusi. Teisel semestril arutatakse erinevate erialade magistrantide magistritööde ideid, teoreetilisi ja metoodilisi raamistikke ning antakse üksteisele tagasisidet. Seminari eesmärk on arendada üliõpilaste teoreetilisi teadmisi ja uurimisvõtteid, toetada magistritööde ideede arengut ning parandada akadeemilise suhtluse oskust võõrkeeltes, sealhulgas inglise keeles. Kursust toetab Tartu Ülikooli ASTRA projekt PER ASPERA, mida finantseerib Euroopa Liidu Regionaalarengu Fond.