Kursuse eesmärgiks on toetada doktorandi teadustööde avaldamist erialaajakirjades ja rahvusvaheliselt tunnustatud teaduskirjastustes avaldatavates ning eelretsenseeritavates artiklikogumikes. Kursuse läbimisel oskab doktorant kirjutada teadusartikli käsikirja ning kriitiliselt seda hinnata ehk retsenseerida. Kursus hõlmab teadusartikli ülesehitust, esitatavaid nõudeid ning argumentatsioonioskusi nagu sidusus, loogilisus ja selgus. Samuti käsitletakse teadusartikli stiili ja selle variatsioone ning retsenseerimise põhimõtteid.