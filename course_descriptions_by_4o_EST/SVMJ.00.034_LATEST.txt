Magistriseminaris antakse osalejatele teadmisi ja oskusi magistritöö koostamiseks, sealhulgas toetatakse teema valikul, struktuuri ja uurimisprotsessi kavandamisel. Seminar aitab arendada vajalikke esinemis-, retsenseerimis- ja diskussioonioskusi. Pärast seminari läbimist tunneb üliõpilane magistritööle esitatavaid nõudeid, oskab sõnastada uurimisprobleemi, koostada laiendatud kava, leida ja analüüsida teaduslikku kirjandust ning koguda ja töödelda empiirilisi andmeid. Samuti on üliõpilane võimeline magistritöö tulemusi esitlema ja nende üle diskuteerima.