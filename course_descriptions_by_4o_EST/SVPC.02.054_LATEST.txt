Aine eesmärk on anda tudengitele teadmisi disainmõtlemise, disainijuhtimise ja teenuste disaini seostest ning teenuste disainimise protsessi etappidest ja seonduvatest meetoditest. Õppeaine läbinu teab disainmõtlemise olemust ja erinevust induktiivsest ja deduktiivsest mõtlemisest, tunneb teenuste disaini protsessi mudeleid ja oskab rakendada visualiseerimismeetodeid nagu klienditeekond ja teenindusplaan. Lisaks omandab tudeng kasutajakeskse disaini põhimõtted ning võime analüüsida ja parendada teenuseid, tuginedes kasutajauuringutele ja -analüüsile. Tudeng õpib loovust, innovatsiooni ja vigadest õppimist, mis on olulised teenuste disainimise protsessis.