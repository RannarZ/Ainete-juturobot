Õppeaine keskaja ajalugu uurivatele bakalaureuse- ja magistriastme üliõpilastele hõlmab erialaspetsiifilise teadusliku uurimistöö teoreetilisi ja metodoloogilisi aspekte ning toetab nende omandamist regulaarselt juhendajatega kohtudes ja kollokviumidel osaledes. Kursuse eesmärk on arendada vajalikke hoiakuid, teadmisi ja oskusi uurimistöö kavandamiseks, kirjutamiseks ja vormistamiseks, tutvustada medievistika eripärasid ning pakkuda praktilist kogemust professionaalse ajalooalase uurimistöö läbiviimisel ja tulemuste esitlemisel. Aine edukalt läbinud üliõpilane oskab iseseisvalt kavandada, kirjutada ja vormistada uurimistöid ning rakendada saadud teadmisi keskaja uurimisel.