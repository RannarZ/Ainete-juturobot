Kursus pakub süvendatud teoreetilisi ja praktilisi teadmisi kirurgilise, onkoloogilise ja sisehaiguste patoloogilisest diagnostikast, mis on vajalik üldarstina töötamiseks. Teoreetilised teadmised omandatakse õpikute, Moodle'i õppematerjalide, videoloengute ja enesetestide abil ning mikroskoopiliste muutuste õppimine toimub digitaalsete histopreparaatide alusel. Seminare kasutatakse omandatud teadmiste kinnistamiseks ja nende seostamiseks kliiniliste haigusjuhtudega. Kursus aitab mõista haiguste põhjuseid ja diagnostikameetodeid, õpetab koguma ja analüüsima koeproove ning integreerima patoloogilisi diagnoose arstlikku mõtlemisse.