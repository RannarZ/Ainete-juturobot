Üliõpilased loevad õpikutekste, arutavad neid seminari vormis õppejõuga ning leiavad ja refereerivad teadusartikleid putukate ökoloogia uute arengute kohta. Kursus tutvustab putukate ökoloogia põhiseisukohti ja uusi trende valdkonnas. Kursuse läbinu mõistab putukate eripära ökoloogiateaduses, orienteerub teadusharu põhiseisukohtades ning suudab jälgida uusi arenguid ja suhestada neid olemasoleva teadusinfoga.