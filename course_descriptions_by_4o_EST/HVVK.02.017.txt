Õppeaine raames õpitakse mängima kolme pilli - kitarri, väikekannelt ja plokkflööti. Keskendutakse peamiste mänguvõtete omandamisele ning repertuaarile, mis on õpetajatöös vajalik. Kursuse lõpuks oskavad tudengid mängida kitarril lihtsamaid saatefaktuure, tunnevad väikekandle mängutehnika aluseid ning oskavad esitada lihtsamaid meloodiaid plokkflöödil. Samuti tutvutakse üldhariduskoolis kasutatava repertuaariga kõigil kolmel instrumendil.