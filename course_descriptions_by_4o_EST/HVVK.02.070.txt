Õppeaine eesmärgiks on anda tudengile terviklik ülevaade helide liikidest ja omadustest ning nende mõõtmise võimalustest. Lisaks keskendutakse helilaine levimise ning ruumiakustika aluste ja kõrvalnähtuste selgitamisele, sealhulgas ruumi resonantssageduste arvutamisele. Kursusel käsitletakse ka inimese kõrva ehitust ja binauraalse kuulmise põhimõtet, ning antakse juhiseid kuulmissüsteemi kaitsmiseks. Samuti tutvustatakse ja õpetatakse helisüsteemi komplekteerimise seadmeid, kaableid ja ühendusviise.