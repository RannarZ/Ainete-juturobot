Kursus annab ülevaate erinevate organismirühmade ehitusest, süsteemist, bioloogiast, kohastumustest, levikust ning ohustatusest. Tudengid õpivad tundma eluslooduse süsteeme ja mitmekesisust, selgitama organismide rolli ökosüsteemides ning nende kaitsmise tähtsust. Seminarides ja praktikumides arendatakse õpetajatele vajalikke õpioskusi, kasutades mitmesuguseid õpimeetodeid. Kursus valmistab tudengid ette märkamaks, kogemaks ning uurimaks ümbritsevat maailma ja õpetamaks elu mitmekesisuse teemasid koolieelses lasteasutuses.