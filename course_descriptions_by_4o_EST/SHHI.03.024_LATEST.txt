Uurimise all on logopeedi töö rinolaalia ja häälehäirega klientidega, keskendudes hääleharjutuste tegemisele ja hääle objektiivsete hindamismeetodite tundmaõppimisele. Kursus võimaldab rakendada teoreetilisi teadmisi häälehoiust, -teraapiast ja velofarüngeaalse düsfunktsiooni korral esinevatest kõnepuuetest praktilises logopeedi töös. Õpiväljundina õpivad tudengid märkama rinolaalia ja häälehäire tunnuseid, oskavad neid kvalifitseerida, selgitada kõne- ja/või häälepuude mehhanisme, valida sobivaid teraapiavõtteid ja planeerida kõneravi tundi rinolaaliaga lapsele.