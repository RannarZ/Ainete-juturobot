Ainekursus keskendub linnapiirkondade ökoloogilise ja sotsiaalse kestlikkusega seotud teguritele globaalmuutuste kontekstis, käsitledes inimeste rolli linnade sotsio-ökoloogilistele süsteemidele ning elukeskkonna kvaliteedi mõju inimese tervisele ja heaolule. Põhitähelepanu on tiheasustusalade jätkusuutlikul planeerimisel ja haldamisel, arvestades kiirelt muutuvate keskkonnatingimuste ja ühiskondlike protsessidega. Tudengid tutvuvad kestlike linnade mudelitega, looduspõhiste ja tehnoloogiliste lahendustega, ning tegelevad tulevikulinnade kontseptsioonidega, osaledes rühmatöös kohalike omavalitsuste probleemide analüüsimiseks ja sekkumiste planeerimiseks.