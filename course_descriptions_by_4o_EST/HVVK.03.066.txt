Õppetöö käigus omandavad osalejad oskused foorumteatri etenduste lavastamiseks ja interaktiivseks modereerimiseks baastasemel. Programmi raames uuritakse rõhutute teatri süsteemi ja ajalugu ning foorumteatri läbiviija töö eetikat. Selleks tehakse läbi erinevaid tehnikaid, viiakse läbi vaatlus ja analüüs ning töödeldakse vastavaid materjale. Lõpetamisel mõistavad osalejad foorumteatri põhimõtteid ja on valmis neid praktikas rakendama.