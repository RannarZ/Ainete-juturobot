Kursus keskendub uusima aja kui ajaloodistsipliini meetodite ja põhiprobleemide analüüsile, arutledes selle eraldiseisvuse, erilise meetodi ning kronoloogilise piiritluse üle. Vaadeldakse 19. sajandi lõpu, 20. sajandi ja 21. sajandi ajalugu eri vaatepunktidest ja tutvustatakse eri valdkondi nagu majandusajalugu ja kultuuriajalugu, nende teooriaid ja kontseptsioone. Kursuse eesmärgiks on selgitada lähimineviku sündmusi ja protsesse, analüüsides neid historistlikult ning kaardistada tähtsamaid tänapäeva maailma ja tulevikku mõjutavaid sündmusi. Eduka läbimise korral oskab üliõpilane arutleda Uusima aja meetodite ja probleemide üle, diskuteerida selle dateerimise võimaluste üle, tunneb selle valdkondi ning olulisi sündmusi ja arenguid.