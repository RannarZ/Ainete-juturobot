Kursus tutvustab sotsiaaltöö praktikat kujundavaid peamisi sotsiaaltöö teoreetilisi mudeleid, sealhulgas psühhodünaamilist, kognitiivkäitumuslikku, humanistlik-eksistentsiaalset, ülesandekeskset, sotsiaalpedagoogilist, feministlikku ning rõhumisvastast ja tugevustel põhinevat perspektiivi. Lisaks käsitletakse süsteemiteooriat, kriisisekkumist ja kaasaegseid lahenduskeskseid lähenemisi. Kursuse eesmärk on anda ülevaade professionaalse sotsiaaltöö ja rehabilitatsiooni teoreetilistest lähenemistest, et mõista toimetulekuprobleeme ja pakkuda abi klienditöös. Õppija omandab teadmised teoreetilistest mudelitest, analüüsib toimetulematuse tegureid ja pakub abimeetmeid konkreetsete juhtumite lahendamiseks.