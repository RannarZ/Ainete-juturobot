Ehitus- ja planeerimisõigus annab üliõpilasele ülevaate nii avalik- kui ka eraõiguslikust ehitusõigusest koos selle aluspõhimõtete ja reguleerivate allikate ning standarditega. Kursus keskendub valdkonna olulistele teemadele nagu planeerimisõigus, loamenetlused, järelevalve, ehitamist ja projekteerimist reguleerivad õigusaktid ning poolte kohustused ja vastutus. Pärast kursuse läbimist oskab üliõpilane sisustada ehitus- ja planeerimisõiguse mõisteid, tunneb valdkonna allikaid ja standardeid, mõistab seoseid teiste õiguse valdkondadega ning suudab analüüsida ning hinnata ehitusõigusega seotud probleeme ja vaidlusi.