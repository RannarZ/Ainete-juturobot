Kursus annab ülevaate kommunikatsioonitöö erinevatest aspektidest, sealhulgas organisatsioonikommunikatsioonist, sisekommunikatsioonist, huvipoolte kaardistamisest, kommunikatsiooni planeerimisest ning meediasuhtlusest. Kursuse eesmärk on anda tudengitele põhilised teadmised, mis on vajalikud kommunikatsiooni valdkonnas töö alustamiseks. Edukal lõpetamisel oskab üliõpilane selgitada kommunikatsioonitöötaja ülesandeid, valida erinevaid kommunikatsioonitegevusi vastavalt organisatsiooni eesmärkidele ja huvipooltele ning planeerida ja analüüsida igapäevaseid kommunikatsioonitegevusi. Kursusele järgneb praktilisi oskusi rakendav Kommunikatsioonitöö II.