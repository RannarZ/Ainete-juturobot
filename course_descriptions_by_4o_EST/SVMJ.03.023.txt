Aine annab põhjaliku ülevaate juhtimise olemusest, eesmärgist ja erinevatest viisidest. Tutvustatakse peamisi juhtimisteooriaid ning hinnatakse nende sobivust loomevaldkondadesse ja analüüsitakse juhtimise ning strateegia koosmõjusid organisatsioonikultuuris. Kursuse eesmärk on õppida olulisemaid juhtimismudeleid ning nende praktilist rakendamist erinevates organisatsioonides, mõista juhtimispraktikate eeliseid ja piiranguid. Läbides kursuse, suudab üliõpilane erinevaid juhtimisteooriaid ja -mudeleid praktikas rakendada ning analüüsida organisatsiooni jaoks sobivaimat juhtimisstiili.