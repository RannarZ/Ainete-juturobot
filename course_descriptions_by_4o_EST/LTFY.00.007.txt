Kursus annab põhjaliku ülevaate nüüdisaegsest füüsikalisest maailmapildist ja aitab korrastada seniseid füüsikateadmisi, valmistades tudengit ette "Bioloogilise füüsika" aine omandamiseks. Õpitakse eristama teaduslikku ja pseudoteaduslikku nähtuste seletust, analüüsima erinevaid füüsikalisi nähtusi ning kasutama füüsikalisi teadmisi kvalitatiivsete ja kvantitatiivsete ülesannete lahendamiseks. Kursus illustreeritakse rohkete näidetega, pakkudes süvitsi teadmisi molekulaarsete protsesside statistilis-termodünaamilistest seaduspärasustest, entroopiast ja vabast energiast.