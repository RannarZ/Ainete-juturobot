Kursus tutvustab ja õpetab klassikalise tantsu treeningsüsteemi, koordinatsiooni, liikumisskeemi ja sammustiku erinevaid stilistikaid, samuti repertuaari ning terminoloogiat. Kursuse raames arendatakse edasi tehnikat suurema tantsulisuse ja avarama ruumikäsitluse suunas. Eesmärkideks on omandada balleti praktilised ja teoreetilised alused, arendada tantsuleksikoni ja tunnetada esteetikat ja stilisatsiooni, mida kasutada kaasaegses tantsumaailmas. Õpiväljunditeks on suunata lihas- ja liigesetööd balletitehnika raames, tunda kehalisi jooni ning balleti terminoloogiat ja treeningmetoodikat.