Loeng annab põhjaliku ülevaate kõigist keemia põhimõistetest ja -seostest, mille eesmärgiks on tutvustada tudengitele keemilise mõtlemise aluseid. Kursuse läbinud tudeng oskab kirjeldada aatomite elektronstruktuuri ja keemiliste sidemete erinevaid liike, ennustada molekulide kuju ning tunneb gaaside, vedelike ja tahkiste peamisi omadusi. Samuti hõlmab kursus termodünaamika seadusi, hapete ja aluste teooriaid, redoksreaktsioone, elektrokeemia ja keemilise kineetika põhitõdesid ning anorgaanilisi ühendeid ja nende reaktsioone.