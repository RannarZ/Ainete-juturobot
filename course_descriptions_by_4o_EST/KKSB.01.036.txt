Kursuse eesmärgiks on anda tudengile võimalus olla kehaliselt aktiivne vähemalt 2,5 tundi nädalas ja saavutada positiivne mõju tervisele, kusjuures spordiala valik on vaba. Kursus toimub veebipõhiselt, tudeng peab salvestama oma treeningandmed 50 tunni ulatuses valitud veebi treeningkeskkonda ja tegema kokkuvõtteid, mis esitatakse õppejõule. Samuti tuleb läbida Moodle keskkonnas etteantud materjalid ja sooritada kirjalik test kehalise aktiivsuse mõju kohta organismile. Kursus õpetab praktiliselt kehaliste harjutuste mõju teadvustamist, treeningute analüüsi ja takistustega toimetulekut. See kursus ei sobi neile, kes on juba läbinud aine KKSB.01.034.