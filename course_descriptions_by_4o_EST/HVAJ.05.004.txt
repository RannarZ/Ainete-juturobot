Kursus keskaja kunsti uurimisest annab ülevaate selle perioodi kunsti ja arhitektuuri olulisematest teemadest ning protsessidest. Õpitakse tundma erinevat tüüpi ehitisi ja kunstiteoseid, analüüsides nende seoseid võimu, religiooni ja ühiskondlike hierarhiatega. Samuti arendatakse visuaalsete allikate kriitilise tõlgendamise oskust ja tutvutakse kunsti tellimise, valmistamise ning annetamisega seotud küsimustega. Kursuse läbinu omandab põhjalikud teadmised keskaja kunstist ja oskab rakendada erialaseid termineid.