Kursus pakub doktorantidele võimalust keskenduda oma doktoritöö valitud aspektile ning lugeda vastavat teaduskirjandust. Doktorandid määratlevad oma uurimistöö kitsama teema, valivad sobivad teoreetilised tekstid ja arutlevad nende kasutusvõimaluste üle kaasdoktorantidega seminarides. Kursuse läbinud doktorandid demonstreerivad süvendatud teadmisi, suudavad kriitiliselt analüüsida ja mõtestada loetud materjali ning oskavad anda edasiviivat tagasisidet. Kursusele kaasatakse ka külalisõppejõude.