Aine on suunatud füüsika-keemia-materjaliteaduse esimese aasta tudengitele ja täiendab füüsikalise maailmapildi kursust, süvendades teadmisi ja kinnitades neid eksperimentide abil. Kursus annab esmast laboritöö kogemust, praktilisi teadmisi elektriliste, optiliste ja molekulaarfüüsika mõõtemeetoditest ning tutvustab seotud seadmeid ja eksperimenditehnikat. Tudeng õpib turvaliselt kasutama mõõtevahendeid, hindama mõõtmistulemuste usaldusväärsust ning analüüsima tulemuste vastavust teooriale.