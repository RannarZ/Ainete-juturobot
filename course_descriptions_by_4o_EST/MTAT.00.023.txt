Õpetamise praktika kõrgkoolis pakub üliõpilasele võimalust saada juhendaja toel väärtuslikke kogemusi akadeemilises keskkonnas. Praktika käigus õpitakse planeerima ja läbiviima ülikooli tasemel kursusi, koostama ainekavu ning valima sobivaid õppematerjale ja hindamismeetodeid. Samuti arendatakse ajajuhtimise oskusi, õppimis- ja õpetamisoskusi ning saadakse kogemusi loengute pidamises, seminaride juhendamises ja üliõpilaste tööde hindamises. Lisaks saadakse juhendamise ja retsenseerimise kogemus ning parendatakse esinemis- ja konfliktilahendusoskusi.