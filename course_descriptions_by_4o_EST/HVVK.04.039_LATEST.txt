Õppevormiks on rühmatöö, kus omandatakse näitleja häälekasutuse, diktsiooni, ortoeepia ja hääle treeningu õigete võtete rakendamise alused. Pedagoog juhendab eraldi igat tudengit, andes neile individuaalsed treeninguülesanded. Peamine eesmärk on psühhofüüsiline treening, mis loob näitlejatele tervisliku häälekasutuse alused, tagades vaba ja õige sõnalise eneseväljenduse laval. Lõpptulemuseks on tudengi suutlikkus oma häält ja keha kooskõlas juhtida ning kasutada hingamis-, soojendus- ja lõdvestustehnikaid, samuti parandada artikulatsiooni ja diktsiooni.