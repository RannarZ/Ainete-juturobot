See kursus pakub lühiülevaadet Vana-Kreeka ja Vana-Rooma kirjandusest, keskendudes peamiselt klassikutele ja nende peateostele. Kursuse eesmärk on tutvustada tudengitele Euroopa kultuuri ja kirjanduse kujunemist antiikkirjanduse baasil. Õppekava läbimisel on tudengitel põhjalikud teadmised antiikkirjanduse mõistest, selle arenguloost ja tähtsamatest autoritest, ning arusaam, kuidas antiikkirjandus on mõjutanud hilisemat Euroopa kirjandust.