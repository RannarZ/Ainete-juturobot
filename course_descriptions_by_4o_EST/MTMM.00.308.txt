Bakalaureusetöö koostamine ja kaitsmine annab üliõpilastele võimaluse iseseisva teadusliku uurimistöö kaudu tõestada õppekava õpieesmärkide saavutatust. Kursus õpetab üliõpilasi rakendama omandatud teadmisi konkreetse teadusprobleemi uurimiseks, leidma ja analüüsima teaduslikku infot, sünteesima uusi teadmisi, püstitama uurimisülesandeid ning koostama korrektset kirjalikku aruannet. Lisaks arendatakse oskust esitada ja kaitsta oma uurimistööd avalikult, arutleda probleemi üle ja selgitada oma seisukohti.