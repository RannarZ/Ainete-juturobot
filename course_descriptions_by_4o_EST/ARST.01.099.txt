Kursus annab tudengitele ülevaate suuõõne vananemisega kaasnevatest muutustest, haiguste kulgemisest, ravi ja käitumise eripäradest ning üldhaiguste ja ravimite mõjust suuõõnele. Praktilise õppe käigus tutvutakse suuhooldusvahenditega, tehakse suuõõne vaatlus ning õpetatakse ja teostatakse suuhügieeni eakatel patsientidel hooldekodudes ja intensiivravi palatites. Kursuse eesmärk on õpetada suuhaiguste ja hambaravi eripärasid vanemaealistel inimestel ning arendada praktilist suuhooldust ja suhtlemist eakate patsientidega.