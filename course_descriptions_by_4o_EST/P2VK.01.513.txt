Kursus annab põhjaliku ülevaate naha materjalist, selle päritolust, töötlemismeetoditest ja kasutusvaldkondadest ning õpetab praktiliselt esemeid valmistama. Erilist tähelepanu pööratakse naha jätkusuutlikule kasutamisele, väärindamisele ning ringtehnoloogia strateegiatele. Kursuse läbija oskab teoreetiliselt ja praktiliselt lahendada nahkmaterjaliga seonduvaid väljakutseid ning lõimida nahatööd metalli-, puidu- ja tekstiilivaldkonnaga.