Kursuse eesmärk on toetada doktorante teadustööde publitseerimisel erialaajakirjades ja rahvusvaheliselt tunnustatud teaduskirjastustes ning eelretsenseeritavates artiklikogumikes. Edukal lõpetamisel oskab doktorant teadusartikli käsikirja kirjutada ja kriitiliselt hinnata (retsenseerida). Kursusel käsitletakse teadusartikli ülesehitust, sellele esitatavaid nõudeid ning argumentatsiooni sidususe, loogilisuse ja selguse tagamiseks, samuti teadusartikli stiili ja selle variatsioone.