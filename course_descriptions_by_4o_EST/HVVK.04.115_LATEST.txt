Üliõpilased tutvuvad iganädalaselt filminäitlemise ajalooga, keskendudes igal korral ühele filminäitlejale. Linastuse on ette valmistanud õppejõud, kes juhivad pärast filmi arutelu. Aine eesmärk on tutvuda filmiajaloo hinnatud näitlejate loominguga ning analüüsida filmiklassikat näitleja perspektiivist. Õpiväljundina omandavad üliõpilased põhiteadmised hinnatud filminäitlejatest, oskuse analüüsida näitleja arengut mitme filmi põhjal ning võime osaleda ja läbi viia filmijärgset arutelu.