Kursus tutvustab tervisepsühholoogia mõistet ja olulisemaid valdkondi, sealhulgas tervise, haiguse, tervisekäitumise ja tervise edendamise mõisteid. Käsitletakse tervisekäitumist kahjustavate käitumiste psühholoogilisi mehhanisme, haiguskäitumise variante, stressi ja stressiga toimetuleku mudeleid ning mitmeid psühholoogilisi sekkumisi tervisekäitumise muutmiseks. Kursusel õpitakse praktikas rakendama erinevaid tehnikaid tervisekäitumise muutmiseks, mida on võimalik kasutada reaalses elus ja töökeskkonnas.