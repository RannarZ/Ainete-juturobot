Aine koosneb kuuest 3-tunnisest kohtumisest, mis hõlmavad loenguid ja seminare, ning lisaks iseseisvaks õppimiseks mõeldud e-seminarist. Aine eesmärk on anda ülevaade onkoloogias kasutatavatest ravimitest, nende arendusest ja kliinilistest uuringutest ning kasutamisest erinevate pahaloomuliste kasvajate ravis. Tudeng saab süvendatud teadmised onkoloogiliste ravimite kohta, tutvub nende kasutamise ja kõrvaltoimetega ning arendab huvi selle valdkonna arenduse ja teadustöö vastu.