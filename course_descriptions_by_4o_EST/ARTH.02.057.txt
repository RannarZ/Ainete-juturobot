Käesolev aine annab põhjaliku sissejuhatuse rahvatervishoiu olemusse, meetoditesse ja rakendustesse. Tudengid õpivad tundma rahvatervise peamisi näitajaid, nende suundumusi ning oskavad analüüsida ja interpreteerida vajalikke andmeid rahvatervishoiu olukorra hindamiseks. Kursus pakub teadmisi ja oskusi, mida saab rakendada rahvatervise probleemide lahendamiseks ja vajalike soovituste andmiseks. Rahvatervishoidu käsitletakse multidistsiplinaarsest vaatenurgast, sh elukeskkonna ja tervishoiusüsteemi mõju üksikisiku ja populatsiooni tervisele.