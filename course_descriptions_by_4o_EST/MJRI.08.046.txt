Kursus "Ettevõtluse rahvusvaheline keskkond" käsitleb maailmamajanduse megatrende nagu Aasia rolli muutus ja elanikkonna vananemine ning arutleb, kuidas Eesti riik ja ettevõtted võiksid neid trende ära kasutada. Lisaks antakse ülevaade rahvusvahelisest rahandussüsteemist ja Euroopa integratsiooni arengutest, sealhulgas Brexitist. Kursus tutvustab olulisemaid väliskaubanduspoliitika instrumente ja selgitab välismaiste otseinvesteeringute mõju sihtriigi majandusele. Õppeaine eesmärk on anda tudengitele teadmised, kuidas rahvusvaheline majanduskeskkond mõjutab ettevõtluse arengut.