Kursus pakub ülevaadet kultuuridevahelise suhtlemise põhitõdedest ning käsitleb mitmekeelse hariduse ideede arengut Eestis ja maailmas. Keskendutakse olukordadele, millega õpetaja puutub kokku eestikeelses koolis muukeelsete laste õpetamisel, ja analüüsitakse juhtumeid, et leida optimaalseid lahendusi. Kursus toetab tulevase õpetaja valmisolekut töötamiseks mitmekeelses ja -kultuurilises klassiruumis, pakkudes teadmisi teoreetilistest seisukohtadest, Eesti koolide headest praktikatest ning sobivate õpetamismeetodite kasutamisest.