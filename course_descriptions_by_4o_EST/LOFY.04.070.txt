Kursus pakub sissejuhatust mittelineaarse dünaamika valdkonda, kus tutvustatakse fraktaleid, dünaamiliste süsteemide meetodeid, determineeritud kaost ning solitone ja mittelineaarseid laineid. Kursuse eesmärk on tutvustada üliõpilasele mittelineaarse dünaamika iseärasusi ning põhimõisteid ja -meetodeid. Pärast kursuse läbimist on tudeng tuttav kaose ja mittelineaarse dünaamika põhimõistetega, oskab määrata fraktalite dimensioone ning leida diferentsiaalvõrrandi püsipunkte ja faasiportree alusel süsteemi käitumist. Kahjuks 2024/2025 kevadel kursus üliõpilaste puudumise tõttu ei toimu.