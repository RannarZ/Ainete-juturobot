Uurimistöö seminar sotsiaalfarmaatsiast on mõeldud üliõpilastele, kelle lõputöö teema kattub vastava aine valdkonnaga. Seminarides antakse ülevaade sotsiaalfarmaatsia peamistest uurimispõhimõtetest, arutletakse seoste üle sotsioloogia, psühholoogia ja majandusteadusega ning käsitletakse ravimsuhtlemist ja ravimeid puudutavaid õigusakte Eestis ja Euroopa Liidus. Kursuse läbimisel on üliõpilane kursis uurimistööle esitatavate nõuetega, koostab juhendajaga uurimistöö plaani ja töötab läbi vastava teaduskirjanduse.