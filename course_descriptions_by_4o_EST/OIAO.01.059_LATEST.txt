Kursus pakub algteadmisi psühholoogiast, sotsioloogiast ja sotsiaalteaduste uurimismeetoditest, käsitledes nii indiviidi käitumist kui ka ühiskonna toimimist reguleerivaid protsesse, struktuure ja norme. Kursus seob psühholoogia ja sotsioloogia teadmisi õigusega, selgitades, kuidas need teadmised on juristile kasulikud ja kuidas õigus peegeldab ühiskonna moraali ja väärtusi. Olulisel kohal on teadusliku teadmise eristamine linnalegendidest ja müütidest ning sotsiaalteaduslike uurimismeetodite tutvustamine.