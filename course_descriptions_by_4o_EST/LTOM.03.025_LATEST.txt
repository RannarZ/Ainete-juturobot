Praktikakursuse käigus tutvuvad tudengid geoloogia ja keskkonnatehnoloogia valdkonna töövõimalustega väljaspool ülikooli, omandades praktilisi oskusi reaalsete probleemide lahendamisel. Kursus pakub võimalust süvendada erialaoskusi ja arendada suhtlus- ning avaliku esinemise oskusi, samuti luua esmaseid kontakte erialal. Kursuse lõpus koostavad tudengid praktikaaruande ja eneseanalüüsi ning tutvustavad oma kogemusi avalikus ettekandes.