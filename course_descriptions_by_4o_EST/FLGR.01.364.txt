Pedagoogiline praktika üldhariduskoolis kestab kümme nädalat, mille jooksul annab iga üliõpilane vähemalt 40 inglise keele tundi põhikoolis ja gümnaasiumis. Praktika eesmärk on toetada üliõpilase kujunemist õpetajaks, pakkudes võimalusi teoreetiliste teadmiste seostamiseks praktilise õpetamistegevusega. Praktika lõppedes kirjutab üliõpilane eneseanalüüsi ja esitab õpimapi. Praktika käigus arendatakse oskusi õppetöö kavandamisel, läbiviimisel ja analüüsimisel, arvestades õppijate individuaalseid eripärasid, vajadusi ning huvisid.