Majanduspoliitika käsitleb nii ajalooliste kui ka tänapäevaste vastavate poliitikate eesmärke, otsustusprotsesse ning konfliktide lahendamist ja koordineerimisprobleeme. Kursus annab teadmisi peamistest valdkondadest, nende eesmärkidest, instrumentidest ja seotud probleemidest. Õppeaine läbinu oskab põhjendada riigi sekkumise vajadust ja lahendusi, tunneb majanduspoliitika teooriat ja praktikat ning oskab analüüsida majanduspoliitikat nii normatiivse kui ka positivistliku teooria seisukohalt. Lisaks omandatakse teadmised Eesti ja Euroopa Liidu majanduspoliitika kohta ning õppija suudab selgitada ja hinnata majanduspoliitika võimalusi ja tulemusi.