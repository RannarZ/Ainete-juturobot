Kursus keskendub erialakirjanduse ülevaate koostamisele ja teaduspublikatsioonide kavandamise põhimõtetele, lõpetades publitseerimisplaani koostamise ja aruteluga doktoriseminaris. Kursuse eesmärk on arendada doktorandi oskusi analüüsida erialakirjandust ning planeerida oma uurimistöö tulemuste avaldamist. Kursuse läbimise järel oskab doktorant hästi orienteeruda oma uurimisvaldkonna kirjanduses, leida uurimistühikuid ja sõnastada uurimisküsimusi ning kavandada nendele vastavalt teaduspublikatsioone.