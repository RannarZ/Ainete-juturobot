Bakalaureusetöö koostamise ja kaitsmise eesmärgiks on pakkuda üliõpilastele võimalust tõestada oma erialaste oskuste omandamist iseseisva uurimis- või arendustöö kaudu. Üliõpilased õpivad planeerima uurimistöö kirjutamist, reflekteerima oma tööprotsessi üle, tegema koostööd juhendaja ja kaasüliõpilastega ning rakendama informaatikaalaseid teadmisi. Samuti saavad nad kriitiliselt hinnata ja analüüsida erialaseid allikmaterjale, sünteesida uusi teadmisi ning koostada ja esitada oma uurimistööd nii kirjalikult kui ka suuliselt.