Õppeaine käsitleb haldusõiguse üldosa probleeme, sealhulgas haldusõiguse eset, põhiseaduslikke printsiipe ja põhimõisteid, haldusorganisatsiooni, haldustoiminguid ja nende vorme, haldusmenetlust, haldussundi ja haldustäidet, halduse kontrolli ning riigivastutust. Eesmärk on õpetada teoreetilisi alusteadmisi haldusõigusest ning selgitada seotud printsiipe ja mõisteid, pakkudes ülevaadet haldusõiguse allikatest ja praktilistest metoodikatest. Aine läbinud tudeng on võimeline mõistma ja kohaldama haldusõigusnorme, selgitama haldusõiguse printsiipe ja mõisteid ning lahendama praktilisi kaasusi.