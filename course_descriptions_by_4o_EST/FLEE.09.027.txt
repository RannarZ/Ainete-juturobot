Kursus tutvustab ajaloolis-võrdleva keeleteaduse metoodikat ning keelelisi meetodeid, mida kasutatakse esiajaloo uurimisel. Põhjalikult käsitletakse algkeelte rekonstruktsiooni, etümoloogiat, kohanimede uurimist, paleolingvistikat, laenkontakte ja substraatmõjusid, tuues näiteid soome-ugri ja indoeuroopa keeltest. Kursuse edukalt läbinud üliõpilased on omandanud ülevaate meetoditest ja terminoloogiast, saanud praktilisi kogemusi etümoloogias ning lugenud valikut klassikalistest ja tänapäevastest uurimustest.