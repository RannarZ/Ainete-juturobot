Magistritaseme kursusel antakse ülevaade tervisteaduste teoorias ja praktikas esinevatest tüüpilistest eetilistest küsimustest ning arendatakse oskusi juhtumite eetiliseks analüüsiks ja uurimisprojekti esitamiseks eetikakomiteele. Kursuse eesmärk on õpetada rahvatervise eetika ning teadusliku uurimistöö eetika põhimõtteid ning anda oskused lahendada neist lähtuvaid olukordi. Õpiväljundites eeldatakse kaasaegse rahvatervise eetika teoreetiliste põhimõtete tundmist ja rakendamist, rahvatervise eetika iseärasuste mõistmist ning inimuuringute eetika põhimõtete omandamist ja projekti ettevalmistust eetilise hinnangu saamiseks.