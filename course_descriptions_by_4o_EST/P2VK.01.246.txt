Kursus tutvustab 17.-20. sajandi eesti rahvariiete juurde kuulunud peakatteid ning annab üliõpilastele teoreetilise ja praktilise valmisoleku neid valmistada. Osalejad õpivad ajaloolistest Eesti peakatetest, nende materjalidest, lõikest, õmblustehnikatest ja kaunistustest ning omandavad praktikas oskuse valmistada nelja erinevat tüüpi peakatet nagu pottmüts, tanu, pärg ja murumüts. Kursuse läbija suudab otsida teemakohast juhendmaterjali, valida sobivaid materjale ja kaunistusviise ning valdab peakatete valmistamisvõtete metoodikat.