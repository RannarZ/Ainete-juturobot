Praktikant tutvub esimestel päevadel praktikakooli töökorraldusega ja jälgib juhendaja antavaid tunde, seejärel hakkab juba 2. või 3. praktikapäevast ise tunde andma. Eesmärgiks on saada ülevaade võõrkeele, kunsti, käsitöö või kodunduse õpetaja tööst erinevates kooliastmetes ning kinnistada ja süvendada omandatud teoreetilisi teadmisi. Praktika annab võimaluse iseseisvaks tööks vajalikke oskusi omandada, erinevaid tundide tüüpe ja mitmesuguseid meetodeid praktiseerida. Õpitulemused hõlmavad oskust planeerida ja analüüsida õppetööd, valdada õpetamise metoodikat ning kasutada mitmekesiseid meetodeid.