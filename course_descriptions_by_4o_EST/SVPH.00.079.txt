Kursus keskendub vaimse tervise trendidele ja statistikale, stressi, emotsioonide, une, liikumise, toitumise ja sotsiaalsete suhete seostele vaimse tervisega, samuti vaimse tervise probleemide märkamisele ja eneseabivõtete rakendamisele. Kursuse eesmärgiks on suurendada teadlikkust vaimsest tervisest ja tervisega seotud teadusuuringutest, ning arendada vajalikke oskusi vaimse tervise toetamiseks. Põhjaliku kursuse läbinud õppija mõistab vaimse tervise olulisust, tunneb erinevaid vaimse tervise probleeme ja nendega toimetuleku eneseabivõtteid ning teab, kust vajadusel abi leida.