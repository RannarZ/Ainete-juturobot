Projektide teemad on praktikavahenduse keskkonnas (praktika.ut.ee), kus üliõpilased saavad liituda erinevate meeskondadega. Projektides, kus osaleb kolm kuni kümme tudengit, teostatakse suurem osa tööd iseseisvalt, kuid ette nähtud on juhendaja või tellija tugi. Projekti käigus toimuvad sissejuhatav, vahe- ja lõppseminarid ning tudengid koostavad eneseanalüüsi STARR metoodika alusel. Aine eesmärgiks on rakendada erialaseid teadmisi interdistsiplinaarsetes meeskondades ning mõista paremini karjääri planeerimise võimalusi. Aine läbimisel omandatakse oskused projektide planeerimiseks, elluviimiseks ja tulemuste hindamiseks.