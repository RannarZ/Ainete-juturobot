Kursus uurib loomuõiguse mõiste kujunemist ja ajalugu antiigist tänapäevani, pöörates erilist tähelepanu varauusaja perioodile, kus modernsed arusaamad inimõigustest ja vabadustest hakkasid kujunema. Seminarides analüüsitakse loomuõiguse võtmetekste (Cicero, Aquino Thomas, Grotius, Hobbes, Locke, Pufendorf, Vattel jt) ning arutatakse loomuõiguse filosoofilisi, moraalseid, poliitilisi ja õiguslikke rakendusi. Kursuse lõpuks on üliõpilased omandanud põhiteadmised loomuõiguse idee arengust ja suutlikkuse analüüsida loomuõiguse teoreetikute ideid, mõistes Euroopa õigusfilosoofiliste põhimõistete loomuõiguslikke juuri.