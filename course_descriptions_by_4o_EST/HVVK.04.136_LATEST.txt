Kursus annab põhjaliku ülevaate vormiõpetuse suundadest ja õpetab skulptuuriga seotud tehnikaid, sealhulgas modelleerimist klassikaliste skulptuuride kipsdetailide järgi ning elava modelli vormimist. Õppeaine raames arendatakse skulptuurset vormitunnetust ja õpetatakse kipsivalamist ning karkasside valmistamist. Kursuse läbimisel oskab üliõpilane iseseisvalt modelleerida inimkeha nii ümarplastiliselt kui ka reljeefse vormina, pöörates tähelepanu põhilistele vormitunnustele nagu proportsioonid, mahud ja ruumisuhted.