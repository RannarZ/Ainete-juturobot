Leksikoloogia aine eesmärgiks on anda süsteemne ülevaade leksikoloogia põhimõistetest, uurimismeetoditest ja -suundadest ning tutvustada tänapäeva eesti keele sõnamoodustust. Kursuse läbinud üliõpilane tunneb leksikoloogia põhialuseid, oskab analüüsida tekste ning eristada lihtsõnu, tuletisi ja liitsõnu. Tudeng õpib produktiivseid ja ebaproduktiivseid sõnamoodustusviise ning suudab teoreetiliselt põhjendada oma sõnamoodustustegevust. Õppetöö ja materjalid on kättesaadavad ÕISi ja Moodle'i kaudu ning küsimuste korral võib pöörduda Külli Habichti poole aadressil kulli.habicht@ut.ee.