Õppeaine keskendub erinevate haridusfilosoofia koolkondade põhiseisukohtade tutvustamisele ja nende analüüsimisele õppe- ja õpetamisprotsesside vaatenurgast. Samuti vaadeldakse Eesti Haridusvaldkonna arengukava 2021-2035 filosoofiliste perspektiivide valguses. Kursuse eesmärk on arendada iseseisvat mõtlemist haridusfilosoofilises kontekstis ja laiendada teadmisi nüüdisaegsetest õpikäsitustest. Kursuse edukas läbimine annab üliõpilasele süvitsi teadmisi haridusfilosoofiast ning praktilise võimekuse analüüsida hariduspoliitilisi dokumente.