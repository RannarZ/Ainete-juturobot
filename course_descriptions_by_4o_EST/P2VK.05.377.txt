Kursusel "Inimlik mitmekesisus ühiskonnas, koolis ja klassis" omandavad üliõpilased esmased teadmised hariduslike erivajaduste avaldumisest ja rahuldamisest. Kursus keskendub õpetamise individualiseerimisele ja õpilastele jõukohase õppimise tagamisele, erinevate õppijate motiveerimisele ning erivajaduste varajasele märkamisele ja hindamisele. Üliõpilased õpivad tuvastama ja toetama erivajadustega õppijaid koostöös tugispetsialistidega ning analüüsivad õppikeskkonna turvalisust ja kaasavust.