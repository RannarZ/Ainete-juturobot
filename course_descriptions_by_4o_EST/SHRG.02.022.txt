Kursus keskendub esindusdemokraatia keskse institutsiooni - valimiste - erinevatele aspektidele, sealhulgas valimiskäitumisele ja valimissüsteemidele. Õppetöö käigus tutvuvad tudengid erinevate teoreetiliste lähenemiste ja tähtsaimate empiiriliste tulemustega valimiskäitumises ning valimissüsteemide tunnuste ja mõjuga parteisüsteemidele eri riikides. Kursuse läbinu mõistab valimissüsteemide mõju valimis- ja parteikäitumisele, oskab kasutada rahvusvahelisi andmebaase ja kavandada oma uurimisprojekti, et testida poliitilise käitumise teooriaid.