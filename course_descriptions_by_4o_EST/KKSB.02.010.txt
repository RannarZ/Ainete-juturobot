See kursus käsitleb inimese toitumisvajadusi, neid mõjutavaid tegureid ja toidu keemilist koostist. Üliõpilased õpivad tundma erinevate spordialade sportlaste toitumisvajadusi ja spetsiaalselt sportlastele toodetavaid toidulisandeid. Kursuse eesmärk on anda süsteemne ülevaade sellest, kuidas toidukoostis ja toitumisreiim mõjutavad kehalist töövõimet ja treeningu efektiivsust. Õpiväljunditeks on oskus analüüsida toitainete funktsioone, seedimisprotsesse, koostada tasakaalustatud menüüsid ja kasutada toitumise analüüsi arvutiprogramme.