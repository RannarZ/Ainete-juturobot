Aine eesmärk on metoodiliselt toetada magistritöö või -projekti teostamist, integreerimist õppekavaga ning akadeemilist vormistamist. Õpingute käigus reflekteeritakse projekti kulgu ettekannete, ühisarutelude ja konsultatsioonide vormis, jälgitakse juhendaja abiga kalenderplaani täitmist. Kursuse lõpus esitletakse magistritöö või -projekti vahetulemusi. Edukal läbimisel on üliõpilane võimeline kogutud materjali süstematiseerima, töötlema ja tõlgendama ning kaitsma oma seisukohti akadeemilises diskussioonis.