Käesolev sissejuhatav kursus on mõeldud üliõpilastele, kes on huvitatud kosmoseuuringutest. Kursus annab ülevaate nii maailma kui ka Eesti kosmoseuuringute ajaloost ja tulevikuperspektiividest, kasutatavatest seadmetest ja mõõtevahenditest ning nende tööpõhimõtetest. Samuti käsitletakse kosmose rahumeelseid ja sõjalisi rakendusi, Euroopa Liidu kosmoseprogramme ja Eesti osalusvõimalusi. Kursuse lõppedes on osalejatel teadmised Tartu observatooriumi võimekustest, Eesti rollist ja võimalustest kosmosevaldkonnas ning oskus kavandada kosmosemissioone ja töötada meeskonnas.