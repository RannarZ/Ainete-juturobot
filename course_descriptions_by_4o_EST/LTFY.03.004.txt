Praktikum tutvustab plasmauuringutes enimkasutatavaid meetodeid, pakkudes praktilisi kogemusi erinevate plasma rakendustega. Tudengid õpivad määrama plasma olulisi parameetreid, kasutama emissioonspektroskoopiat ja tutvuvad laseriga seotud tehnoloogiatega, nagu laser ablatsioon. Lisaks käsitletakse barjäärlahenduse kasutamist pindade ja gaaside töötlemisel ning õpitakse tundma kõrgpinge, laserite ja gaaside ohutustehnikat. Praktikum toetab plasmafüüsika ja -rakenduse loengut, sobides ka füüsika ja materjaliteaduse magistrantidele.