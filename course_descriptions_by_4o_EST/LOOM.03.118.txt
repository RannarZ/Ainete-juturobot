Maavarade ja kaevandamistehnoloogiate kursus pakub geoloogia ja keskkonnatehnoloogia üliõpilastele põhjalikke teadmisi ja praktilisi oskusi maavarade säästlikuks majandamiseks. Kursus koosneb kolmest loengute ja seminaride osast ning arvutipraktikumidest. Põhiteemadena käsitletakse maavarade geoloogiat ja mäenduse aluseid, peamisi maavarade liike ning nende omadusi, töötlemist ja keskkonnamõjusid, samuti Eesti maavarasid ja kaevandamistehnoloogiaid. Praktikumides õpitakse kasutama maapõue geoinfosüsteeme varude hindamiseks. Lisaks omandatakse teadmisi rahvusvahelistest kokkulepetest ja Euroopa roheleppe põhimõtetest.