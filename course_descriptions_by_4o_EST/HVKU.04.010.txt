Kursus vaatleb ametliku kultuuri ja rahvakultuuri vastasmõju ja suhteid kogukondade argipraktikate tasandil, mis on oluline vaimse kultuuripärandi mõistmiseks ja suunamiseks. Kursusel käsitletakse folkloori ja autentsuse mõistet, kaasaegseid folkloristlikke teooriaid ning erinevate folkloorianrite, nagu müüdid, muistendid ja uskumused, rolli kultuurilise identiteedi loomisel ja kommunikatsioonis. Samuti analüüsitakse folkloori rakendust meelelahutustööstuses, turisminduses ja kultuuritööstuses ning arendatakse tudengite kriitilist mõtlemist ja võimet toimida vahendajana kogukondade, ettevõtjate ja ametiisikute vahel.