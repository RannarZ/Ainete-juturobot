Aine eesmärgiks on tutvustada doktorantidele teaduskonverentside erinevaid tüüpe, julgustada neid konverentsidel osalema ning anda praktilisi juhiseid, kuidas esimestest konverentsidest maksimaalset kasu saada. Õppeaine raames õpitakse valima sobivat konverentsi, koostama ettekande abstrakti, kirjutama valmis ettekande ja esitama seda suuliselt. Seminaris osalemiseks ning ainepunktide saamiseks tuleb esitada oma konverentsi ettekande abstrakt ja kasutatud materjalid või ettekande täistekst. Õppeaine aitab doktorantidel arendada nende esinemisoskusi ja suurendada enesekindlust teaduskonverentsidel osalemisel.