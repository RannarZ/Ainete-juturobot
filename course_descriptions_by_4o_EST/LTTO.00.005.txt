"Kosmosesüsteemid" on süvitsi minev jätkukursus, mis pakub tehnilist ülevaadet satelliidi alamsüsteemidest ja nende tööpõhimõtetest. Kursus koosneb loengutest ja seminaridest, kus tudengid lahendavad praktilisi ülesandeid nagu alamsüsteemide nõuete tuletamine, pardaarvuti arendamine, soojusregulatsiooni planeerimine ning juhtimis- ja filtrimeetodite implementeerimine. Kursuse läbimisel omavad tudengid põhjalikku arusaama satelliitide arendamisest, kosmosekeskkonna mõjudest, orbiitidest, materjalide omadustest, elektrisüsteemidest, sidesüsteemidest ja satelliidi asendi juhtimisest.