Magistritöö eesmärk on anda üliõpilastele võimalus omandada põhjalikke teadmisi ja oskusi kitsas erialavaldkonnas ning kogemus iseseisvas uurimistöös ja uurimusliku kirjaliku töö koostamises. Edukalt kaitstud magistritöö näitab, et üliõpilane tunneb oma eriala kitsamat valdkonda süvitsi, suudab formuleerida ja kaitsta oma seisukohti, analüüsida erialakirjandust, uurida ja analüüsida empiirilist materjali ning rakendada teadusliku uurimistöö meetodeid. Lisaks oskab üliõpilane kriitiliselt hinnata ja põhjendada oma järeldusi ning teab teadustöödele esitatavaid nõudeid.