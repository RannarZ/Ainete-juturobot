Seminari käigus käsitletakse kaasaegseid piiblitõlgenduse hermeneutilisi meetodeid ja nende omavahelisi seoseid. Kursusel omandab üliõpilane süsteemsed teadmised piiblihermeneutika meetoditest, suudab sõnastada nende võimalused ja piirid ning demonstreerida piibliteksti mitmetähenduslikkust ja seotust erinevate tõlgendusviisidega. Lisaks õpib üliõpilane analüüsima käsitletavate autorite tekste, nende refereerimist, kontekstiga seostamist ning loetu põhjal argumenteeritud hinnangu kujundamist.