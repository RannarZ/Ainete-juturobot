Ajakirjanduse tudengil on võimalus minna vabatahtlikule iseseisvale praktikale pärast ajakirjanduse aluste, kuulamistreeningu ja intervjueerimise kursuste läbimist. Praktikakoha leidmise eest vastutab tudeng ise ning see tuleb kooskõlastada praktika juhendajaga e-kirja teel. Praktika raames tuleb viibida praktikal umbes 70 akadeemilist tundi, kirjutada aruanne ja kaitsta seda seminaris. Praktika eesmärgiks on arendada kutseoskusi ning rakendada ülikoolis õpitud teadmisi reaalses töösituatsioonis. Pärast praktika lõppu esitatakse portfoolio koos aruandega ja toimub suuline kaitsmine.