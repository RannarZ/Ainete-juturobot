Kursusel omandatakse oskuseid ja teadmisi turismitoote disainimisest ja teenusedisaini protsessist, mis põhineb partnerettevõtte või -sihtkoha vajadustel ning turismivaldkonna trendidel. Põhirõhk on loova mõtlemise arendamisel, meeskonnatööl ja uurimistööl, samuti erialase terminoloogia kasutamisel. Õppija õpib suhtlema organisatsiooni huvirühmadega, analüüsima kogutud infot ning koostama turismiteenuse arendusprojekti. Kursuse lõpetaja on võimeline tegema ettepanekuid turismiteenuse arendamiseks, lähtudes kasutajakogemusest.