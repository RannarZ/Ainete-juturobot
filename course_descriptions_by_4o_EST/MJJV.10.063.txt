Kursus keskendub eraisikute poolt tehtavatele lühi- ja pikaajalistele investeeringutele, igapäevaste kulutuste ja investeeringute finantseerimisvõimalustele ning riski juhtimisega seotud otsustele, sealhulgas kindlustusele. Kursus hõlmab ka kõigi nende valdkondadega kaasnevaid maksuaspekte füüsilise isiku tasandil ning pakub ülevaadet vastavast seadusandlikust regulatsioonist. Kursuse eesmärk on anda tudengitele põhiteadmised ja -oskused rahandusasjade korraldamiseks ja rahandusotsuste langetamiseks eraisiku tasemel. Aine annab ka instrumentaariumi erinevate analüüsimeetodite näol, et tudengid oskaksid iseseisvalt lahendada lihtsamaid finantskaasusi.