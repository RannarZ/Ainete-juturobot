Bioinformaatika algkursus on mõeldud neile, kelle igapäevatöö ei ole otseselt seotud bioinformaatikaga, kuid kes soovivad saada ülevaadet selle valdkonna meetoditest ja lahendatavatest bioloogilistest probleemidest. Kursus keskendub bioloogiliste järjestuste analüüsile ja õpetab kasutama peamisi järjestuste ja kirjanduse andmebaase ning teostama otsinguid nii märksõnade kui ka järjestuse sarnasuse alusel. Kursuse läbinud oskavad kasutada lihtsamaid järjestuse analüüsi vahendeid, hinnata andmebaaside kvaliteeti, disainida praimereid veebipõhiste programmide abil ning kasutada Linux serverit failide ja programmidega töötamiseks. Loengud ja praktikad sisaldavad ka praktilisi näiteid, mida soovitatakse kohapeal arvutiga kaasa teha.