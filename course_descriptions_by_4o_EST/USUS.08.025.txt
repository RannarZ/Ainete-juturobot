Aine keskendub erinevatele religioossetele liikumistele islami sees ning nende ajaloole, põhiõpetustele ja rituaalidele. Samuti uuritakse islamist mõjutatud liikumisi ja islami regionaalset levikut Kagu-Aasias, Aafrikas ja Ida-Euroopas. Tudeng omandab teadmisi islami erinevatest suundadest ja nende omavahelistest seostest, õppides analüüsima islami pluralistlikku religioosset maastikku ning töötama allikmaterjalidega. Õppetöö toimub semestri alguses kokkulepitud ajakava järgi ja jooksev info edastatakse meili teel või Moodle kaudu.