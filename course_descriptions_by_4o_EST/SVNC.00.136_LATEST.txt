Ainekursus annab alusteadmised ja oskused õppijate erivajaduste märkamiseks ning kaasava hariduse rakendamiseks vajalikus keskkonnas. Kursuse eesmärk on toetada üliõpilase kujunemist õpetajaks, kes suudab luua turvalise ja kõiki õppijaid kaasava õppekeskkonna. Kursuse läbinu mõistab kaasava hariduse põhimõtteid, tunneb peamisi koostöövõrgustikke ja nende toimimise mudeleid ning suudab märgata erinevaid erivajadusi, kohandada õppetööd vastavalt ning osaleda individuaalsete õppekavade koostamises. Samuti omandatakse teadmised sotsioemotsionaalsete pädevuste kujundamisest ja käitumise tugikavade koostamisest.