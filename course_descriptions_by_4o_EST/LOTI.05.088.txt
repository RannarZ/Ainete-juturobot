Kursus on mõeldud edasijõudnud robootikahuvilistele, kes soovivad arendada oma teadmisi ja oskusi, lahendades väljakutsuvaid praktilisi ülesandeid. Kursuse edukalt läbinud tudeng rakendab olekumasinate teoreetilisi ideid, juhib mobiilseid robotplatvorme, kasutab pilditöötlust reaalajaprobleemide lahendamisel, implementeerib kontrollalgoritme ja tegeleb samaaegse lokaliseerimise ja kaardistamise ülesandega. Samuti on fookuses kinemaatika, erialased arutelud ja tarkvara arendamine füüsilistel robotitel. Kursus eeldab Pythonis programmeerimise oskust edasijõudnu tasemel ning füüsilist osavõttu projektipäevadel ja vestlust õppejõududega. Tehisintellekti rakenduste kasutamine ei ole lubatud.