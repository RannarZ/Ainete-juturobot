Patoloogilise füsioloogia kursus hõlmab peamiste sündroomide ja haiguste etioloogiat ja patogeneesi, keskendudes muutustele organi, koe ja raku tasemel ning nende mõjudele organismi kui terviku funktsioonidele. Kursuse eesmärk on anda tudengitele baasteadmised organismi normaalse talitluse häiretest, patoloogiliste protsesside ja haiguste arengu mehhanismidest ning raviprintsiipidest. Kursuse läbimise järel oskab tudeng selgitada elundsüsteemide funktsioonide muutusi ja häirete arengumehhanisme, samuti analüüsida regulatiivseid mehhanisme, mis tagavad sisekeskkonna püsivuse.