Proviisoriõppe neljanda kursuse lõpetamisel saavad üliõpilased üldapteegis praktiseerida oma teadmisi ja oskusi käsimüügiravimite ning teiste apteegikaupade kasutamise nõustamisel. Valikaine läbimine kooskõlastatakse apteegi juhataja ja Tartu Ülikooli farmaatsia instituudi poolse juhendajaga. Kursuse lõppedes on üliõpilasel täienenud teadmised käsimüügiravimite ja apteegikaupade kohta ning oskus nõustada erinevaid patsiendigruppe, kasutada infoallikaid ja leida kiiresti täiendavat infot. Valikaine toimub paralleelselt üliõpilase töötamisega üldapteegis, kuid ei saa olla lühem kui üks kuu ja vähemalt 2 tundi päevas.