Selles majanduse õppeaines saab üliõpilane kogemuse ülikooli ja teaduskonda puudutavate materjalide otsimisel ja nendest arusaamisel, õppides samal ajal karjääri planeerimist ning enese ja teiste motiveerimist. Praktilised tegevused õpetavad eesmärgistamist, veenvat esinemist ja head tiimitööd. Samuti saadakse teadmisi tudengiorganisatsioonidest ning antakse nippe efektiivseks kohustuste täitmiseks. Oluline osa ainest on pidev eneseanalüüs, mis aitab üliõpilasel saada teadlikumaks enda oskustest ja võimalustest. Õppeaine pakub võimalust ka ise esineda ja demonstreerida omandatud teadmisi ja oskusi.