Pedagoogiline praktika üldhariduskoolis hõlmab 5-7 nädalat, mille jooksul tudeng tutvub klassidega ja annab juhendatud inglise keele tunde nii põhikooli vanemas astmes kui ka gümnaasiumiastmes, kokku kuni 20 tundi. Seminarides analüüsitakse tunde ja arutatakse aineõpetuse probleeme. Praktika lõppedes kirjutab tudeng eneseanalüüsi ning esitab õpimapi. Õppeaine eesmärk on toetada tudengi kujunemist õpetajaks, pakkuda võimalusi õppe- ja kasvatustöö tundmaõppimiseks ning rakendada ainedidaktilisi põhimõtteid praktikas. Praktika lõpuks omandab tudeng oskused oma õpetamistööd planeerida, läbi viia ja analüüsida, arvestades õppijate eripära ja vajadusi.