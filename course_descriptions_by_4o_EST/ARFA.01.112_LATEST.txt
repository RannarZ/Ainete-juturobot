Kursusel käsitletakse teadusliku uurimistöö, ravimite kasutamise ja kliiniliste uuringute eetikat ning tervishoiu- ja ravimipoliitika eetikat. Eesmärgiks on anda proviisoriõppe üliõpilastele üldine arusaam eetika põhimõistetest ja tutvustada tervishoiu ja ravimivaldkonnaga seotud eetikaküsimusi, mis on vajalikud meditsiinis ja farmaatsias tegutsemiseks. Kursuse lõpetanud tudeng tunneb eetika ja suhtlemise põhimõtteid ning oskab tervishoiu ja farmaatsiavaldkonna eetikat praktikas rakendada.