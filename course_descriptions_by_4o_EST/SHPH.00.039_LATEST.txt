See aine tutvustab eksperimentaalse, komputatsioonilise ja neuroteadusliku kognitiivpsühholoogia olulisemaid teooriaid taju, tähelepanu, mälu, teadmiste, keele ja mõtlemise seletamiseks. Kursus annab laiapõhjalised teadmised inimpsüühika kognitiivsetest funktsioonidest ning kognitiivpsühholoogiast kui uurimisvaldkonnast. Aine läbinu tunneb kaasaegseid käsitlusi ning oskab seostada igapäevaseid käitumisavaldusi konkreetsete kognitiivsete mehhanismidega, olles valmis juhendatud uurimistööks kognitiivsete protsesside valdkonnas.