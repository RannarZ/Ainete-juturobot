Kursus keskendub teadusliku uurimistöö põhimõtete rakendamisele magistritöö planeerimisel õendusteaduses. Läbivad teemad hõlmavad teadustöö etappe, uurimistöö tüüpide ja usaldusväärsuse tagamise printsiipide mõistmist. Lisaks õpetatakse teaduskirjanduse otsingut ja kriitilist hindamist, uurimiskava koostamist ja selle hindamist, samuti uurimistöö kooskõlastuste taotlemiseks vajalike dokumentide ettevalmistamist. Kursuse eesmärk on arendada oskusi, mis on vajalikud uurimistööks ja kooskõlastuste saamiseks inimuuringute eetika komiteelt. Õppematerjalid on saadaval Moodle'is kogu magistriõpingute ajal.