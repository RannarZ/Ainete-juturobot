Kursus hõlmab teemasid nagu tervitamine, tutvumine, perekond, ametid, vaba aja veetmine, söögikohad, kellaaegade ja kuupäevade tundmine ning orienteerumine võõras linnas. Samuti keskendutakse grammatika õppimisele, sealhulgas verbidele "essere" ja "avere", erinevatele asesõnadele ning lihtsamatele tegusõnadele. Kursuse eesmärk on pakkuda algteadmisi itaalia keelest ning arendada nii lugemise, kirjutamise, kuulamise kui ka rääkimise oskusi. Lõpetanud üliõpilane mõistab lihtsamaid itaaliakeelseid tekste ning oskab kasutada omandatud sõnavara ja grammatikat igapäevastes olukordades.