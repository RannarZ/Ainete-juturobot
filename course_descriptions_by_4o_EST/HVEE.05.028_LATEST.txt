Kursus toimub üliõpilaste paaristööna, kus paar moodustub eri emakeeltega üliõpilastest. Üks tandemis õpitavatest keeltest peab olema eesti keel ning tandemikaaslane aitab üksteise emakeelt õppida. Osalejad koostavad individuaalse tööplaani ja otsustavad õppetöö sisu ja vormi koostöös õppejõuga. Osalemiseks on vajalik õpitava võõrkeele oskus suhtlustasemel ning iga tandem täidab Moodle'is õpipäevikut. Kursuse läbinu parandab oma suhtlusoskust, analüüsib keelelisi oskusi ja vajadusi, annab tagasisidet, teadvustab kultuuridevahelise suhtluse eripärasid ning hindab oma koostöö-, suhtlus- ja ajaplaneerimisoskust.