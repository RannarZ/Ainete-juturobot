Aine eesmärk on ühendada disainmõtlemise ja turundusalased teadmised, keskendudes sotsiaalse väärtuse loomisele ning arendada koostööoskusi arendusprojektide raames ja erinevate disainidistsipliinidega töötamist. Kursuse läbimisel omandavad tudengid teadmised protsessijuhtimise ja sotsiaalse väärtuse loomisest, oskavad töötada meeskonnas ning mõistavad sotsiaalse ettevõtte eripärasid ja oskavad luua sotsiaalset väärtust. See aine võiks huvi pakkuda tudengitele, kes soovivad arendada praktilisi oskusi ja teadmisi, kuidas lõimida disain ja turundus sotsiaalsete probleemide lahendamiseks.