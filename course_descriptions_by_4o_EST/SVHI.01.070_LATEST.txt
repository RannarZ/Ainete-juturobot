Kursus on loodud doktorantidele, et laiendada nende teadmisi ja oskusi õppida ja õpetada erinevates õpikeskkondades, nagu ülikool, e-õpe ja täiskasvanuharidus. Kursusel keskendutakse õppimise, õpetamise ja juhendamise kavandamisele ning kogemuste reflekteerimisele. Õpiväljundiks on doktorantide võime teadvustada ja juhtida oma õppimist, rakendada õppimis- ja õpetamisteooriaid, kavandada ainekursust ning õppimist toetavat hindamist, valida sobivaid õppemeetodeid ja kavandada juhendamisprotsessi, samuti reflekteerida oma õpetamise üle ja jätkata asjatundlikkuse arendamist õppejõuna.