Magistrieksam hõlmab kogu õppekava õppeaineid ja kinnistab neis saadud teadmised. Eksam tugevdab üliõpilaste teadmisi ja oskusi majanduspoliitikate kujundamisel muutuvas ja digitaliseeruvas maailmas. Samuti õpetab see eksam üliõpilasi hindama majanduspoliitikate mõjusid laiemas tähenduses, kasutama korrektseid erialaseid termineid, selgitama valdkonna probleeme ja pakkuma lahendusi. Lisaks õpivad üliõpilased tõlgendama majandusanalüüsi raporteid ja nägema seoseid erinevate majanduspoliitika meetmete vahel.