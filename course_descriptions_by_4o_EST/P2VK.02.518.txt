Õppeaine eesmärgiks on parandada üldisi klaverimänguoskusi ja koordinatsiooni ning pakkuda teoreetilisi teadmisi ja praktilisi oskusi rütmimuusika arraneerimiseks klaverile. Kursuse käigus püütakse vabaneda noodipildi järgi musitseerimisest ning õppida saatma palasid nii harmooniamärkide järgi kui ka kuulmise põhjal. Pärast kursuse läbimist tunneb üliõpilane laiemate akordide mänguvõtteid, on võimeline mängima keerukamaid tonaalseid ja modaalseid akordijärgnevusi, orienteerub erinevates rütmimuusika stiilides, suudab mängida keerukamaid saatefaktuure ning improviseerida erinevates helikeskkondades.