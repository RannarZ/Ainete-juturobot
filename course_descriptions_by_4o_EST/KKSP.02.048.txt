Liikumisõpetuse metoodika kursus pakub tudengitele vajalikke metoodilisi oskusi ja võimalust seostada varem omandatud pedagoogilisi teadmisi praktikaga. Kursusel õpitakse kasutama sobivaid didaktilisi printsiipe, kavandama erinevaid tunni eesmärke ja analüüsima harjutuste tehnikaid. Lisaks omandatakse oskused tunni organiseerimiseks ja juhtimiseks ning kehaliste võimete arendamiseks. Samuti õpetatakse, kuidas luua motiveeriv õpikeskkond ja lõimida liikumisõpetuse materjali teiste ainetega.