Loengute ja praktikate käigus tutvutakse erinevate grupiõppe meetoditega pärimus- ja rütmimuusikas, keskendudes nii alus-, üld- kui huvihariduse muusikaõppele. Eesmärk on õppida erinevaid grupiõppe metoodikaid, kombineerida ja rakendada neid pedagoogilises praktikas ning valida sobilik pedagoogiline repertuaar, arvestades õpilaste ealiste iseärasusi ning arenguetappe. Õppetöö tulemusena omandavad üliõpilased põhjalikud teadmised ja praktilised oskused, mis aitavad neil tõhusalt töötada erinevate vanusegruppidega muusikahariduses.