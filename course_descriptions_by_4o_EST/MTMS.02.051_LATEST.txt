Aine eesmärgiks on anda ülevaade elukindlustusmatemaatika arvutuspõhimõtetest ja baasmudelitest, kus rakendatakse tõenäosus- ja majandusteooriat ning elukestusanalüüsi. Tudeng saab tutvuda intressiteooria ja erinevate intressimääradega, õppida tulevase eluea mudelit ja analüütilisi jaotusi ning elutabeleid. Lisaks õpitakse elukindlustuse ja annuiteetide põhiliike ning nende nüüdisväärtuse arvutusi. Aines käsitletakse ka ekvivalentsusprintsiipi, mida kasutatakse netopreemiate ja netopreemia reservide arvutamiseks.