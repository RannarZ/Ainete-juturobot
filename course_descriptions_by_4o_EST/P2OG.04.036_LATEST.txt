Sügissemestril käsitletakse kursusel äriõigust, tööõigust, asjaõigust ja deliktiõigust ning kevadsemestril lepinguõigust, pärimisõigust ja perekonnaõigust nii Eestis kui ka Ühendkuningriigis. Kursus valmistab tudengeid ette iseseisvaks tööks ingliskeelsete õigusalaste tekstidega ning võimaldab neil erialaselt suhelda väliskolleegide ja klientidega. Kursuse lõpus on tudengil vajalikud oskused erinevate õigusdokumentide tõlkimiseks ja refereerimiseks, inglise õiguskeele terminoloogia kasutamiseks ning õigusalastes vestlustes ja diskussioonides osalemiseks.