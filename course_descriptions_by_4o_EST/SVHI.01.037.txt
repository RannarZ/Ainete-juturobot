Õppeaine käigus tutvustatakse üliõpilastele peamisi nüüdisaegse hariduskäsituse uurimisobjektide, nagu inter-personaalne suhtlemine, adapteeriv õpetamine, motivatsioon, koostöine õppimine ning eneseregulatsioon ja ennastjuhtiv õppimine, andmekogumise ja analüüsi meetodeid ning uurimistulemuste tõlgendamise põhimõtteid. Õppeaine eesmärk on arendada üliõpilaste oskusi sobiva uuringudisaini, valimi ja andmekogumise ning andmeanalüüsi meetodite valikul ja rakendamisel magistritöö jaoks. Edukalt kursuse läbinud üliõpilased tunnevad peamisi andmekogumise ja analüüsi meetodeid ning oskavad praktiliselt oma magistritööks vajalikke meetodeid valida ja rakendada.