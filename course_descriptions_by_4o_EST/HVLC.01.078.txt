Sügissemestri jooksul keskendutakse sõnavara ja suulise väljendusoskuse arendamisele, autentsete ingliskeelsete tekstide lugemisele ning erinevate kirjutamis- ja kuulamisülesannete lahendamisele. Kursuse eesmärk on täiendada akadeemilist kuulamis-, lugemis-, kirjutamis- ja vestlemisoskust C1 tasemel. Osalejatelt eeldatakse vähemalt B2 keeletaset. Kursuse lõpuks paranevad oskused eriolukordades rääkimisel, kuulamisel, lugemisel, stiiliregistrite eristamisel ja kasutamisel, akadeemiliste tekstide resümeerimisel ning lühikirjutiste koostamisel.