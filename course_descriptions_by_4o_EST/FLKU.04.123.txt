Üliõpilasel on kaks võimalust kursus läbida: teha individuaalseid välitöid oma magistritöö jaoks, milles seminarid asendatakse individuaalsete kohtumistega õppejõuga, või teha välitöid õppejõu etteantud teemal, mis hõlmab intervjuusid, osalusvaatlust ja autoetnograafilist vaatlust, ning analüüsida ühiselt välitööde protsessi seminarides. Kursuse eesmärk on süvendada folkloristlike välitöömeetodite alaseid teadmisi ja anda praktiline kogemus salvestustehnika kasutamises ning materjalide arhiveerimises. Pärast kursust on üliõpilasel oskus kriitiliselt analüüsida välitööprotsessi, arhiveerida kogutud materjale ning kirjutada kokkuvõtteid ja anda esialgseid tõlgendusi kogutud materjali põhjal.