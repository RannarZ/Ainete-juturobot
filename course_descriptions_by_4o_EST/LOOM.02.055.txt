Kursusel käsitletakse kultuurigeograafia kujunemist ja selle distsipliini põhiproblemaatikat, sealhulgas kultuurielementide nagu keel, rahvus, religioon ja majandusvormid levikuteooriaid ruumis. Keskendutakse eriti eesti kultuurile ja selle mõjuteguritele ning viiakse läbi eesti kultuurigeograafiline rajoneerimine. Kursuse jooksul tutvustatakse maailma ja Eesti kultuuri mitmekesisust, korraldatakse ekskursioone ja tudengid koostavad referaadi ühe kultuurigeograafilise teadusartikli põhjal. Aine läbinu on kursis kultuurigeograafia põhiküsimustega ning oskab analüüsida kultuurinähtusi nii kodumaal kui välisriikides.