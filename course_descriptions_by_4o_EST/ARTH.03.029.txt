Kursuse käigus omandavad magistrandid rahvatervishoiu jaoks vajalikud baasteadmised biostatistikas, sealhulgas statistiliste andmete analüüsi põhimõtted. Õpitakse andmete kirjeldamist sobivate statistikute ja joonistega, usaldusvahemike arvutamist, statistiliste testide läbiviimist ja tõlgendamist, regressioonanalüüsi ning Stata tarkvara kasutamist. Kursuse lõpetanud mõistavad statistiliste meetodite vajalikkust tervishoius, oskavad arvutada ja kirjeldada statistilisi näitajaid, valida sobivaid statistilisi meetodeid ning interpreteerida regressioonanalüüsi mudelit mõistmaks seoseid üldkogumi tasemel.