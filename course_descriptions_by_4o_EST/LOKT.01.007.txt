Loengukursus annab põhjaliku ülevaate anorgaanilise keemia teoreetilistest alustest ja erinevate ainete omadustest, keskendudes nende seosele keemilise sideme iseloomu ja aine struktuuriga. Kursuse käigus õpitakse anorgaaniliste ainete klassifikatsiooni ja nomenklatuuri, ainete omaduste iseloomustamist, happe-aluse tasakaalude ja redoksprotsesside põhimõisteid ning tüüpiliste keemiliste reaktsioonide võrrandeid. Lisaks tutvustatakse anorgaaniliste ainete praktilisi rakendusi ja nende seost vastavate ainete omadustega, kinnistades teadmisi probleem- ja arvutusülesannete lahendamise kaudu seminarides.