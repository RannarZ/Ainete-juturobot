Kursus on mõeldud magistriõppe üliõpilastele, kes soovivad tutvuda installatsiooni kui kunstilise väljendusvahendi ning kontseptuaalse kujundiloomega. Tulemuseks on näitusetöö, kus tudengid õpivad installatsiooni kavandamist ja teostamist, kasutades erinevaid ready-made materjale ja kujundeid. Kursus arendab kontseptuaalset ja minimalistlikku mõtteviisi ning õpetab kasutama teksti, heli, kohaspetsiifilisi tegureid ja tegevuskunsti loomingus. Õpingute lõppedes on tudengid võimelised looma iseseisva näituseprojekti. Aine toimumisajad täpsustuvad detsembri jooksul.