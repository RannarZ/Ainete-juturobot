Kursus toimub peamiselt e-kursusena Moodle keskkonnas ja sisaldab e-õppeks soovitatud materjale ning töögruppide kirjeldusi. Platvormi kaudu antakse teada temaatiliste kursuste, konverentside ja seminaride kohta. Kursuse eesmärk on toetada ja julgustada arstiüliõpilasi teadustöö tegemisel. Peale kursuse läbimist teavad üliõpilased Teadusraja läbimise nõudeid, on valinud töögrupi või osalenud erialaringide töös ning täiustanud oma oskusi teaduskirjanduse otsimisel, lugemisel, ettekannete tegemisel ja andmeanalüüsi vallas.