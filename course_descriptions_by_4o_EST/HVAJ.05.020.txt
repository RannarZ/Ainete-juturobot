Seminaril uuritakse arhitektuuri baastekste ja nende retseptsiooni ajas, sealhulgas vitruviaanliku arhitektuuritraditsiooni kujunemist oluliste teoreetikute tekstide baasil. Kodutööd aitavad kinnistada arhitektuuri vaatlusoskusi ja erialast sõnavara. Kursuse raames tehakse õppekäike, et tutvuda TÜ raamatukogu vanade arhitektuuriväljaannetega ning uurida põhjalikumalt valitud hooneteansamblit. Õpiväljundina omandab üliõpilane teadmised olulistest arhitektuuriteoreetikutest antiigist barokini, oskuse seostada eri arhitektuuriperioode ja nende muutusi ning võime kirjeldada erinevaid ehitisi kasutades laialdast arhitektuurialast sõnavara.