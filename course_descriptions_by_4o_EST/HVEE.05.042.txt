Seminar aitab E2 tudengitel õppida akadeemiliste tekstide omadusi, tõhusat lugemist ja kirjutamist nii erialaste kui valdkondadevaheliste teadustekstide puhul. Kursuse läbinu oskab lugeda võõraid akadeemilisi tekste, tunneb ära retoorika võtted, teksti organiseerimise põhimõtted ja mõtteseosed, samuti oskab defineerida mõisteid, koostada tekstikava ning vältida plagiaati. Seminar on kasulik tudengitele, kes soovivad arendada oma teadustekstide lugemis- ja kirjutamisoskust.