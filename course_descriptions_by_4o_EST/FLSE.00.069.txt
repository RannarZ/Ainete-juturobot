Ökosemiootika on ökoloogia ja kultuurisemiootika piirialal kujunenud distsipliin, mis uurib loodus- ja kultuurikeskkonna interpreteerimist ning keskkonnakonflikte tekitavaid ja neid tasakaalustavaid mehhanisme. Kursus annab süsteemaatilise ülevaate ökoloogia põhialustest, ökosemiootika paradigmast ning kultuuri ja looduse suhetest, käsitledes populatsioone, ökosüsteeme, inimühiskonda ja kultuurinähtusi semiootiliste ja kommunikatiivsete suhtevõrgustikena. Lõpetanud tudeng tunneb ökoloogia üldaluseid ja keskkonnaprobleeme, on tuttav ökosemiootika teoreetiliste aluste ja analüüsimeetoditega ning oskab neid iseseisvalt rakendada.