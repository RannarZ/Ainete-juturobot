Kursus tutvustab Jaapani ajalugu, kultuuri, ühiskonda, geograafiat ning tänapäeva jaapani ühiskonna omapära ja probleeme, samuti suhteid teiste kultuuride ja maadega. Eesmärk on pakkuda mitmekülgset käsitlust Jaapani kultuuri ja ühiskonna põhimõistetest ja -suundumustest nende ajaloolises arengus. Pärast kursuse läbimist on tudengil põhjalikud teadmised Jaapani geograafiast, ajaloost ja kultuurist ning ta tunneb olulisi sündmusi ja isikuid, samuti mõistab tänapäeva Jaapani ühiskonda iseloomustavaid märksõnu.