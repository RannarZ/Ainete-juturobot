Loengute, seminaride, kirjalike ülesannete ja ettekannete kaudu toetatakse õppijate õpiväljundite omandamist, tutvustatakse õppekorraldust ja akadeemilisi tavasid ning antakse ülevaade efektiivsest õppimisest ja vaimse tervise toetamisest. Õpilased saavad teadmisi suulise ja kirjaliku teadusliku eneseväljenduse eripärast, harjutavad akadeemilise teksti lugemist ja kirjutamist ning suuliste ettekannete koostamist ja esitamist. Kursuse eesmärk on anda osalejatele põhilised oskused ülikoolis õppimiseks. Õpiväljunditeks on oskus kavandada õpinguid arvestades õppekava ja õppekorraldust, teadmine õppimise psühholoogilistest mehhanismidest, võime toetada oma vaimset tervist, orientatsioon psühholoogia teaduskommunikatsiooni aluspõhimõtetes ning kirjaliku ja suulise väljendamise oskus.