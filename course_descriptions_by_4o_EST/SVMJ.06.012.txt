Kursus keskendub finantsaruandluse rahvusvahelisele eripärale ja arengutele, samuti finantsarvestuse ja aruandluse standardiseerimise ja harmoniseerimise põhimõtetele ning reguleerimise nõuetele Euroopa Liidus. Kursuse eesmärk on süvendada teadmisi finantsarvestuse ja aruandluse tulevikusuundumustest ning era- ja avaliku sektori arvestuse reguleerimisest. Õpiväljundite saavutamine võimaldab tudengil mõista rahvusvahelise finantsaruandluse eripära, Euroopa Liidu regulatsiooninõudeid ja erinevate arvutusmeetodite mõjusid aruannetele, sidudes neid finantsjuhtimisega. Õppetöö toimub klassiruumis Tartus, Narva mnt 18. 