Õppeaine annab tervikliku ülevaate, kuidas kliiniline apteeker saab aidata eakate ja laste ravireiimide optimeerimisel praktiliste näidete kaudu. Kodutööde ja veebiseminaride kaudu süvenetakse sügavamalt kliiniliste juhtumite lahendamisse, mis puudutavad patsiendi raviskeemi optimeerimist. Õppeaine eesmärk on tutvustada eakate ja laste farmakoteraapia eripärasid, sh arengufarmakoloogiat, off-label ravimite kasutamist pediaatrias ja nende riskide juhtimist, samuti sobivatest ravimivormidest ning nende valmistamisest. Lisaks käsitletakse ka rasedate ja imetavate emade farmakoteraapia kitsaskohti. Kursuse läbimisel omandab üliõpilane põhjaliku arusaama erivanuses patsientide ravimite kasutamise iseärasustest ja suudab nende raviskeemide optimeerimisel teha teadlikke otsuseid.