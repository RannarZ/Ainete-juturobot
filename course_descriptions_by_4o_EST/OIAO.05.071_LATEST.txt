Valdav osa tänapäeva teenustest koosneb inimeste, protsesside ja tehnoloogia kombinatsioonist. E-teenuse toimimise eest vastutaja peab mõistma organisatsiooni kultuuri, inimeste oskusi ja käitumist, omama protsessijuhtimise ja ärianalüüsi oskusi ning mõistma IKT taristut ja infoturbe olulisust. Kursusel tutvustatakse avaliku sektori e-teenuste loomist, kasutamist ja valitsemist, käsitledes projektijuhtimist ja regulatsioone ning arendades IT-teenuste juhtimise parimate praktikate teadmisi. Kursus keskendub praktilistele oskustele, kus lõpus valmib grupitööna valitud teenuse disaini prototüüp.