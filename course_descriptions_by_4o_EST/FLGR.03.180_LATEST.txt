Kursuse eesmärk on arendada prantsuse keele suulist ja kirjalikku väljendusoskust vaba suhtluse tasemel. Õppijad käsitlevad erinevaid teemasid ja tekstitüüpe, arutledes aktuaalsetel teemadel, ning peavad kursuse lõpuks koostama ettekande prantsuse keelt kõnelevast maast. Samuti harjutatakse kirjalikku väljendusoskust, esitades kirjalikke töid ja esseesid, mis saavad õppejõult tagasisidet. Kursus täiendab oskusi suhelda ladusalt nii ühiskondlikel kui erialastel teemadel ning kirjutada selgeid ja põhjalikke tekste keerukatel teemadel.