Õppeaine eesmärk on pakkuda tudengitele võimalust omandada värvusõpetuse põhitõdesid ja tutvuda maalimise oluliste väljendusvahendite ning kompositsioonielementidega. Kursus keskendub loodusmotiivide maalimisele erinevates koloriitides ning vormi kujutamisele valguse ja varju abil. Õppeaine edukalt läbinud tudeng oskab märgata ümbritseva keskkonna värvikvaliteete, kasutada koloriidi abil tervikliku maalilise kompositsiooni loomise võtteid ja esitada oma töid professionaalselt.