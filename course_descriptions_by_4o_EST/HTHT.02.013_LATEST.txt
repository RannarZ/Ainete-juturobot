Aine hõlmab värvusõpetust, kompositsiooni ja perspektiiviõpetust, tuginedes Itteni, Edwardsi, Lapini ja teiste töödele. Kursuse eesmärk on tutvustada kunstihariduse ja kunstiloomingu olulisi struktuuriosi ning arendada teoreetilisi, praktilisi ja metoodilisi oskusi põhikooli kunstiõpetuse õpetamiseks. Edukas kursuse lõpetaja mõistab värvi-, kompositsiooni- ja perspektiiviõpetuse reegleid ja terminoloogiat ning oskab analüüsida ja rakendada neid teadmisi oma loomingus ja õpetamise kavandamisel.