Kursus keskendub maavarade ja maa-ainese kaevandamisega seotud rekultiveerimise protsessidele ning seadusandlikele aspektidele, pakkudes teadmisi kaevandusalade korrastamiseks kasutatavate tehnoloogiate kohta Eestis. Kursuse läbinud tudeng tunneb maavarade kaevandamise keskkonnamõjusid ja leevendusmeetmeid, keskkonnamõjude hindamise protseduuri ning oskab rakendada keskkonnajuhtimissüsteeme. Tudeng omandab oskused koostada korrastamisprojekte, koguda ja analüüsida faktilist materjali, samuti tunneb ta erinevate kaevandusalade korrastamistehnoloogiaid ja seadusandlust.