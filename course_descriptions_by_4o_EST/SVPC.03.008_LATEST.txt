Selle kursuse läbimisel omandab õppija baasteadmised sotsiaalse ettevõtluse ja innovatsiooni olemusest ning rollist ühiskonnas, samuti valmiduse kasutada uuenduslikke lähenemisi sotsiaalsete probleemide lahendamiseks. Kursus katab sotsiaalse ettevõtluse juriidilist keskkonda, erinevaid tegevus- ja ärimudeleid ning äriplaani koostamise üldpõhimõtteid ja rahastusvõimalusi. Samuti käsitletakse ühiskondliku mõju hindamise põhimõtteid ja indikaatorite määratlemist mõju mõõtmiseks.