Kursus annab põhjaliku ülevaate andekuse ja topelt-erilisuse kaasaegsetest käsitlustest, kognitiivsetest ja isiksuslikest eripäradest ning vajadustest, keskendudes õppija individuaalsust ja võimeid arvestava õppe kohandamise meetoditele. Oluline osa on juhtumipõhisel iseseisval ja grupitööl, kus analüüsitakse konkreetsete näidete põhjal õppe kohandamise vajadusi ja viise, keskendudes motivatsiooni toetamisele ja alasoorituse vältimisele. Kursuse lõpetamiseks tuleb esitada oma igapäevatöös andeka või topelt-erilise õppija toetamise strateegia kirjeldus ja/või diferentseerimist võimaldavad ülesanded ning sooritada teoreetiliste teadmiste arvestuslik töö. Kursus on mõeldud tudengitele, kes soovivad omandada teadmisi ja praktilisi oskusi andekate ja topelt-eriliste õpilaste toetamiseks kaasava hariduse kontekstis.