Ülikoolis õpetamise praktika eesmärk on anda doktorantidele õppejõu juhendamisel kogemus kõrgkoolis õpetamiseks. Kursuse käigus omandab üliõpilane oskuse kavandada ja planeerida kursuse sisu, koostada ainekava, valida kirjandust ning hindamismeetodeid. Lisaks saadakse kogemusi loengute pidamises, seminaride juhtimises ja kirjalike tööde hindamises, samuti bakalaureuse- ja magistritööde retsenseerimises ja juhendamises. Praktika arendab suulise esinemise, juhtimise ja konfliktilahenduse oskusi, võimaldades üliõpilasel iseseisvalt läbi viia akadeemilist õpetamis- ja juhendamistegevust.