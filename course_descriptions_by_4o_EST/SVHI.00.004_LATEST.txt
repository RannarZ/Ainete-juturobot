Kursus keskendub koolieelsete lasteasutuste õpetajate oskuste arendamisele, et nad suudaksid märgata ja hinnata lapse erivajadusi ning luua arenguks soodsa õpi- ja kasvukeskkonna. Õppija õpib, kuidas planeerida õppe- ja kasvatustegevusi laste arengutasemest lähtuvalt ning teab, kuidas nõustada lapsevanemaid. Lisaks tutvustatakse kaasaegset seadusandlust ja lasteaiaväliseid tugiteenuseid erivajadustega lastele.