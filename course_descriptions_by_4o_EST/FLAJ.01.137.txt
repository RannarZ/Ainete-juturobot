Kursusel antakse ülevaade Euroopa tähtsamatest muinaskultuuridest alates esimeste hominiidide saabumisest kuni muinasaja lõpuni ning käsitletakse paralleelselt ka Eesti esiajaloolist asustust ja selle seoseid teiste Läänemere maade arheoloogiliste kultuuridega. Kursuse eesmärk on anda humanitaarvaldkonna üliõpilastele ettekujutus Euroopa pikimast ajalooperioodist ja vanimast kultuuriloost. Õppimise tulemusena omandavad tudengid süstemaatilised põhiteadmised Euroopa esiajaloolistest arenguprotsessidest ja nendega seotud probleemidest.