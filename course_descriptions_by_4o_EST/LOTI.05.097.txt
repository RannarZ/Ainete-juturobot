Kursus tutvustab klassikalist kujutavat geomeetriat, tehniliste jooniste vormistamist ning kujutamise põhimõtteid, keskendudes masinaehituselementide ISO ja ANSI standarditele. Loengutes õpetatakse kasutama projekteerimistarkvara SolidWorks, mida üliõpilased peavad iseseisvate tööde tegemiseks kasutama. Kursus arendab üliõpilaste ruumilist ettekujutlusvõimet ja loovust, võimaldades neil koostada lihtsamaid 3D mudeleid ja masinaehitusjooniseid. Õppematerjalid, ülesannete jagamine ja vastuvõtmine toimub Moodle keskkonnas.