Assistendipraktika eesmärk on pakkuda üliõpilastele võimalust saada kogemusi õppetöö läbiviimisel kõrgkoolis õppejõu juhendamisel. Praktika käigus osalevad üliõpilased bakalaureuseastme õppeaine õppetöö planeerimisel ja läbiviimisel ning tegelevad tudengite iseseisvate tööde kontrollimise ja tagasisidestamisega. Praktika lõpuks omandab üliõpilane kogemusi õppetöö kavandamises, õppematerjalide valimises ning saab esmast praktilist kogemust õppetöös.