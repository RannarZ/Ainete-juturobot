Kursus tutvustab klassikalise ja tänapäevase narratoloogia põhimõisteid ning pakub sissevaate narratiiviuurimuse uuematesse suundadesse, sh mitteverbaalsete meediumite kasutamine ja narratiivide seosed kognitsiooniga. Uuritakse narratsiooni süvastruktuure nii argisuhtluses kui ka fiktsionaalsetes tekstides, püüdes mõista, miks mõned lood jäävad paremini meelde ja kuidas lood kuulajaid kaasa haaravad. Kursusel kasutatakse narratoloogia tööriistu poliitiliste, teaduslike ja kirjanduslike tekstide ning inimkäitumise analüüsiks ning hinnatakse filme, koomikseid ja videomänge narratiivse materjalina. Osalejad omandavad oskused narratiiviuurimuslikke meetodeid rakendada ning viivad läbi teoreetilisi ja praktilisi ülesandeid.