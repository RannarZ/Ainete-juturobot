Kliinilise töö käigus õpivad tudengid järgima hambaravikabinetis kehtestatud hügieeninõudeid, suhtlema patsientidega ning koostama raviplaane. Tudengid omandavad oskused kaariese ja pulpiidi diagnoosimisel, hindavad riske ja ravivad vastavaid patoloogilisi seisundeid. Õppeprotsessis on rõhk ka aseptika ja antiseptika järgimisel, ergonoomikal ning pädevuste arendamisel, mis on vajalikud tõenduspõhise raviplaani koostamiseks ja elluviimiseks.