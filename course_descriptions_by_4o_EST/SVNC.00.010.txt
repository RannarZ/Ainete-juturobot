Praktika raames osaleb õppija Eesti organisatsiooni või ettevõtte tegevuses, analüüsides erinevatel tasanditel ja aspektides organisatsiooni keskkonda, töökorraldust, personali töösooritust, turundustegevust, finantstegevust ning koostades SWOT analüüsi ja tasakaalus tulemuskaardi. Eesmärk on kinnistada ja süvendada teoreetilisi teadmisi praktiliste kogemuste kaudu, et mõista ja analüüsida ettevõtte majanduslikke seoseid mikro- ja makrotasandil. Praktika lõpuks oskab õppija analüüsida organisatsiooni turundustegevust, personalitööd ja finantstegevust, teha põhjaliku ärikeskkonna analüüsi ja esitada põhjendatud ettepanekuid ettevõtte arenguks.