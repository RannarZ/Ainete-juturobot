Kursus käsitleb kõigi elundsüsteemide talitluse ja regulatsiooni küsimusi, keskendudes põhjalikumalt seedesüsteemi, meeltesüsteemi ja kesknärvisüsteemi füsioloogia olulistele aspektidele. Füsioloogia põhiteadmiste omandamine on arstiks õppimise oluline osa, sest see aitab mõista organismi normaalset talitlust ning tervise hoidmist ja taastamist. Pärast kursuse lõpetamist peab üliõpilane olema võimeline defineerima olulisi füsioloogilisi termineid, selgitama organismi funktsioonide regulatsiooni mehhanisme, mõistma ja rakendama uurimisvahendeid füsioloogiliste parameetrite mõõtmiseks ning aru saama kliiniliste seisundite taustal olevatest füsioloogilistest protsessidest.