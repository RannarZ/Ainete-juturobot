Õppeaine tutvustab eripedagoogika eriala ja selle jagunemist logopeedia ja eripedagoogika alasuundadeks, samuti antakse ülevaade valdkonna kutsestandarditest ja erialaliitudest. Kursuse eesmärk on luua esmane ülevaade eripedagoogi ja logopeedi kutsetest ning selgitada erivajadustega inimeste hariduse ja toimetuleku toetamise süsteemi Eestis. Õppeaine läbinud üliõpilane oskab kasutada eripedagoogika baasterminoloogiat, teab kutsega seotud kompetentse ja orienteerub erivajadustega õppijate toetamise süsteemis erinevates õppeastmetes.