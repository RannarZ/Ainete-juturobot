Antud kursusel antakse ülevaade lehtmetalli taondamise traditsioonidest, baastehnikatest nagu painutamine, venitus, voltimine ja kokkulöömine ning õpetatakse erinevate vasarate, pakkude ja alasite kasutamist. Kursuse eesmärk on omandada lehtmetalli taondamise tehnikad ning edukal läbimisel oskab üliõpilane valmistada lihtsamaid õõnesvorme ja ajaloolise tarbeeseme koopiaid. Õppeprotsessi hindab komisjon, mis koosneb õppejõududest ja erialaprofessionaalidest.