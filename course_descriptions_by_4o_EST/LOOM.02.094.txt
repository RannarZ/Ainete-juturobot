Kursus käsitleb maailma majanduse ajalist ja ruumilist arengut ning annab ülevaate globaliseeruva majanduse kultuurilisest taustast, organisatoorsest struktuurist ja geograafiast. Kursus keskendub rahvusvaheliste hiidettevõtete ja maailma majandusorganisatsioonide tegevusele ning uurib süvitsi erinevate majandusharude arenguid ja regioonide unikaalsust ja tulevikuperspektiive. Lõpetanu mõistab maailmamajandust mõjutavaid protsesse ja tunneb olulisi teooriaid ning suudab kasutada uusimat infot strateegilise analüüsi jaoks. See on vajalik kursus majandusteadlastele ja avaliku halduse praktikutele, kes soovivad paremini mõista globaalseid majandusprotsesse.