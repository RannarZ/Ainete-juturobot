Ehitusplaanide, elundkondade kujunemise ja eluviiside analüüs ning võrdlus annab ülevaate selgrootute morfoloogilistest ja füsioloogilistest eripäradest ning nende kohastumustest elupaikade spetsiifikale, levikust ja fülogeneetilistest sidemetest. Kursuse eesmärk on anda põhjalikud teadmised selgrootute loomade mitmekesisusest, nende ehitusplaanidest ja evolutsioonilisest ajaloost. Õppeaine läbinu on teadlik peamistest loomade klaadidest, nende ehitusplaanide tüüpidest ja suudab hinnata anatoomiliste, füsioloogiliste, ökoloogiliste ja käitumuslike tunnuste muutumise määra evolutsiooni käigus. Samuti omandatakse põhiteadmised tänapäeva fülogeneetiliste uuringute metoodikast ja kasutusalast.