Magistritöö on iseseisev teaduslik uurimus, mis sisaldab sissejuhatust, analüütilist käsitlust, kokkuvõtet, kasutatud kirjanduse loetelu ja võõrkeelset resümeed. Töö sisuline osa peaks olema 60-70 lehekülge. Eesmärgiks on omandada sügavamad teadmised kitsas õigusvaldkonnas ja oskus koostada akadeemilist uurimust. Tudengid õpivad formuleerima teese, kriitiliselt analüüsima kirjandust, esitama ja põhjendama oma seisukohti, uurima empiirilist materjali ning tegema uurimistöö põhjal järeldusi.