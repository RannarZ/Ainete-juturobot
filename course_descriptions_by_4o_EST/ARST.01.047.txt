Kursuse eesmärgiks on anda teadmised hambaravis kasutatavate materjalide keemilisest koostisest, füüsikalistest omadustest, kasutamise näidustustest ja käsitlemise metoodikast. Kursus hõlmab esialgu loenguid sügissemestril ning praktilist õpet kevadsemestril. Õppurid omandavad teadmised hammaste ja biomaterjalide füüsikalistest omadustest ning ioniseeriva kiirguse kasutamise põhitõdedest meditsiinis. Kursuse läbinu tunneb hambaravis kasutatavate materjalide keemilist koostist ja füüsikalisi omadusi ning oskab neid vastavalt näidustustele valida ja kasutada, samuti tunneb ioniseeriva kiirguse omadusi ja ohutusnõudeid.