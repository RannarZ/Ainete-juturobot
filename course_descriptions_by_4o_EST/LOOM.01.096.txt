Botaanika osakonna seminaridel osalevad osakonna õppejõud ja kutsutud külalislektorid. Iga doktorant peab õpinguajal esinema vähemalt kahel korral oma uurimistöö tulemustega, et kõik oleksid kursis kõrvalerialadel toimuvaga ja saaksid arutada kraadiõppurite teadustööd. Seminaride eesmärk on tutvustada kraadiõppuritele erialade uurimistulemusi, teoreetilisi probleeme ning pakkuda ettekandmiskogemust. Kursuse edukas läbimine annab doktorandile ülevaate oma eriala uuematest suundadest, kriitilise mõtlemise oskuse, võime kasutada teaduskeelt ja esinemisoskused.