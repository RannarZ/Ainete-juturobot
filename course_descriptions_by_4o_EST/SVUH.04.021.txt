Lõpueksam hõlmab kirjalikku probleemülesande kirjutamist, testi sooritamist ja praktiliste ülesannete täitmist, et kontrollida ja hinnata õpingute jooksul omandatud teadmisi ja oskusi. Edukas eksami sooritaja oskab arutleda eriala spetsiifilistel teemadel, põhjendada oma seisukohti ning vajadusel tõstatada uusi küsimusi või probleeme. Samuti suudab ta demonstreerida oma teadmisi infoteaduse ja infotehnoloogia valdkonnas ning iseseisvalt täita praktilisi ülesandeid vastavalt erialale kas raamatukogunduse või dokumendihalduse alal.