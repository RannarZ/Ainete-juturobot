Eesti kooliajaloo kursusel käsitletakse keskaegset ja tänapäevast hariduspoliitikat ning pedagoogilisi suundumusi, vaadeldes nende mõjutegureid, eesmärke, sisu, elluviimise mehhanisme ja ühiskondlikku mõju. Kursus valmistab magistriõppe tudengeid ette hariduse valdkonnas tegutsemiseks ja aktiivseks osalemiseks Eesti hariduselus, omandades võime leida ja analüüsida kooliajaloo alast teavet ning asetada Eesti hariduse arengud Euroopa konteksti. Samuti annab kursus tudengitele oskuse hinnata ajalooliste kogemuste mõju tänapäeva hariduselule ja mõista haritlase rolli ühiskonnas kehtivate hoiakute ja väärtushinnangute kujundamisel.