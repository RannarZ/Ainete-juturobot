Kursus tutvustab tudengitele füsikaliste protsesside modelleerimise põhilisi meetodeid alates mikroskaalast kuni makrotasandini. Peamisteks teemadeks on materjalide kvantmehaaniline modelleerimine, Monte Carlo ja molekulaarse dünaamika simulatsioonid, lõplike elementide meetod pidevate suuruste uurimiseks ning diferentsiaalvõrrandite lahendamise matemaatilised meetodid. Kursuse eesmärk on anda nii teoreetiline ülevaade kui ka praktilised oskused nendes valdkondades.