Kursus hõlmab sissejuhatavaid loenguid, e-loenguid, praktilisi seminare ja iseseisvaid töid, mille eesmärk on tutvustada meditsiiniteaduse põhialuseid ja uurimistöö suundi. Kursus õpetab, kuidas leida ja töödelda arstiteaduslikku informatsiooni ning arendab tudengi kriitilist lugemisoskust teaduskirjanduses. Lisaks aitab kursus parendada esitluste ettevalmistamise ja esinemise oskust. Läbinud tudeng mõistab teadustöö tähtsust arstiabis ja oskab analüüsida teaduspublikatsioone.