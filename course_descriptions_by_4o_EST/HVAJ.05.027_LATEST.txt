Kursus pakub ülevaadet Eesti kunstiprotsessidest ja kunstnike loomingust rahvuslikust ärkamisajast kuni 1940. aastani, rõhutades Eesti kunsti stiililist ja koolkondlikku jaotumist ning kunstilisi ideid. Põhjaliku visuaalse materjali abil asetatakse Eesti kunst kaasaegse Euroopa kunsti konteksti, käsitletakse välismõjusid ning kunsti ja poliitilis-majanduslike arengute seoseid. Õppijad omandavad teadmised olulistest kunstnikest ja arhitektidest, institutsioonidest ning kunstielu kujunemisloost Eestis.