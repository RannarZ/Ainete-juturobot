Elektrimõõteriistade ja tuntumate elektri- ja magnetismialaste eksperimentaalmeetodite laboratoorne praktikum täiendab elektri ja magnetismi kursust ning hõlmab 14 teemat kokku 33 tööga. Semestri jooksul tuleb sooritada 10 laboratoorset tööd, millega omandatakse teadmised ja oskused elektrimõõteriistade kasutamiseks ning elektri- ja magnetismialaste katsete läbiviimiseks. Praktikumi käigus õpitakse elektriohutuse põhimõtteid, elektromagnetismi seadusi, põhiliste elektrimõõduriistade ehitust ja tööpõhimõtteid ning tulemuste korrektset protokollimist ja analüüsi. Praktikum võimaldab esitada ja kaitsta tehtud töid kaasõppurite ja õppejõudude ees.