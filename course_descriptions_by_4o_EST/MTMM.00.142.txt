Geomeetria süvendusseminaril keskendutakse tulevase matemaatikaõpetaja sünteetilise geomeetria-alaste teadmiste süstemaatilisele ja põhjalikule arendamisele. Planimeetrias õppijad tutvuvad punktide kollineaarsuse ja tsüklilisuse ning sirgete konkurentsuse tõestamise meetoditega, stereomeetrias keskendutakse kehade ja tasandite lõigete konstrueerimisele. Kursusel omandatakse klassikaliste konstruktsioonülesannete alustõed ning praktilisi oskusi, näiteks jooniselementide koostamisel sirkli ja joonlauaga. Õppetöö toimub reedeti auditooriumis ja muul ajal Zoomi vahendusel; soovitatav on isiklik joonestusvahendite komplekt.