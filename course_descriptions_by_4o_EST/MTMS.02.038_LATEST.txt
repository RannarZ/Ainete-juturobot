Aine eesmärk on tutvustada simulatsioonimeetodite, eriti Monte Carlo meetodite kasutusvõimalusi finantsmatemaatikas, keskendudes tuletisväärtpaberite hindamisele. Kursus annab ülevaate Monte Carlo meetodi põhimõtetest ja veahinnangutest ning õpetab genereerima stohhastiliste diferentsiaalvõrrandite lahendeid erinevate turumudelite korral. Samuti käsitletakse koonduvuse kiirendamise võtteid nagu antiteetiliste juhuslike suuruste ja kontrollmuutujate kasutamine ning kvaasijuhuslike arvude põhimõtteid.