Käesolevas aines käsitletakse diskreetsetest ja pidevatest argumentidest sõltuvate katsete planeerimist ning erinevate dispersioonianalüüsi skeemide optimaalsuskriteeriume. Kursus annab ülevaate katseplaneerimise põhimõtetest ja meetoditest, sealhulgas juhuslike ja determineeritud faktorite, blokkide, randomiseeritud plaanide, ladina ruutude ning täis- ja murdfaktorplaanide kasutamisest. Aine läbinu oskab koostada katsekava ja valida katse eesmärgile vastava plaani.