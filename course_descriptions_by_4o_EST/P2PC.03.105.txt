Kursuse eesmärk on, et õppija omandaks erialast sõnavara sotsiaaltöö, sotsiaalkaitse, hoolekande ja ühiskonna riskirühmade teemadel ning arendaks suulise ja kirjaliku suhtlemise oskusi inglise keeles. Kursus aitab suurendada aktiivset ja passiivset sõnavara, õppida põhisõnavara erinevate sotsiaaltöö valdkondade kohta ning võimaldab õppijal vestelda ja koostada lihtsamaid tekste käsitletud teemadel. Õpingud arendavad üldisi keelepädevusi ning toetavad õppija väärtuspõhist ja teeninduslikku mõttelaadi.