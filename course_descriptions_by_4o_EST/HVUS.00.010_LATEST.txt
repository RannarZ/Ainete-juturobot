Õppeaine eesmärk on aidata õppijatel teadvustada Eestis esinevat usulist ja kultuurilist mitmekesisust ning arendada oskust rakendada kultuuritundliku õpetamise põhimõtteid oma töös. Kursusel õpitakse tundma Eestis esindatud rahvuslike ja religioossete rühmade eripärasid ning leidma vajalikku informatsiooni kultuuriliste rühmade kohta. Tudengid õpivad arvestama õppetöös kultuurilise heterogeensusega, lahendama mitmekultuurilises keskkonnas tekkivaid arusaamatusi ning kujundama toetavat õppekeskkonda. Samuti analüüsivad nad oma kultuuridevahelist õpetamispädevust Bennetti kultuuritundlikkuse arengumudeli põhjal.