Kursus annab põhjaliku ülevaate Ida-Euroopa muinasaja arheoloogia uurimisloost ja tähtsamatest uurijatest, uurimis-suundadest ning peamistest arheoloogilistest kultuuridest alates kiviajast kuni keskajani. Tudeng omandab teadmised Ida-Euroopa muinasaegsetest muististest, leidudest ning saab aru kultuuri- ja majandusprotsessidest, mis mõjutasid ühiskonna arengut muinasajal. Kursuse läbinu tunneb Ida-Euroopa muinasaja periodiseeringut ja oskab analüüsida regiooni arheoloogilist materjali.