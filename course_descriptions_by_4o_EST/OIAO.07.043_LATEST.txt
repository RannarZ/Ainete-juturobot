Kursus keskendub rahvusvaheliste kuritegude olemuse, põhimõtete ja kuriteokoosseisude uurimisele ning nende menetlemise võimalustele nii rahvusvahelisel kui ka siseriiklikul tasandil, pöörates erilist tähelepanu Eestis kehtivatele menetluslikele aspektidele. Eesmärk on anda täiendav ülevaade rahvusvahelisest kriminaalõigusest, tutvustades tudengitele asjakohast normatiivmaterjali, kohtupraktikat ja erialakirjandust. Kursuse lõpuks peaks tudeng suutma selgitada rahvusvahelise kriminaalõiguse põhimõtteid, analüüsida aktuaalseid probleeme ning orienteeruda olulistes institutsioonides ja dokumentides.