Kursus käsitleb kultuuri- ja sotsiaalantropoloogia põhiteemasid, pöörates erilist tähelepanu inimeste maailmavaate, käitumise ja ühiskonna sotsiaalse organiseerituse vastasmõjudele, mis on eriti oluline religiooniuuringute ja teoloogia üliõpilastele. Loengud on täiendatud audiovisuaalsete materjalidega ning etteantud kirjanduse põhjal toimuvad seminarid, mis aitavad seostada teoreetilisi teadmisi elukogemustega ja käsitleda eri maailmavaadete vahelise kommunikatsiooni pingeid. Kursuse raames omandab üliõpilane oskuse ära tunda ühiskonna toimimise ja inimeste maailmavaadete vahelisi seoseid ning mõista kultuurikirjelduse põhijooni.