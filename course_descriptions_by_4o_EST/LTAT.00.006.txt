Antud kursuse eesmärk on arendada magistritöö koostajate teadmisi Tartu Ülikooli Arvutiteaduse instituudis kaitstavate lõputööde nõuete ja kriteeriumite osas ning tutvustada uurimistöö läbiviimise metoodikaid. Kursus pakub tuge tekkinud küsimustele vastamiseks, erialakeele ja akadeemilise eneseväljenduse õppimiseks, tagasiside andmise ja saamise meetodite tundmaõppimiseks ning esinemisoskuste arendamiseks. Õpiväljundite saavutamine aitab tudengil edukalt magistritöö läbi viia, seda kaitsta ja oma teadmisi ja oskusi enesekindlalt esitleda.