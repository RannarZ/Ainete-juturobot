Kursusel antakse põhjalik ülevaade Taani ja Rootsi ajaloost perioodil 1521-1700, keskendudes eelkõige 17. sajandile, mil Eesti ala kuulus nende riikide koosseisu. Tudengid omandavad süstemaatilised ja mitmekülgsed teadmised Taani ja Rootsi ajaloost alates Kalmari uniooni lagunemisest kuni Põhjasõja puhkemiseni, mis aitab paremini mõista nii Läänemere regiooni ajalugu kui ka Eesti ajalugu. Kursuse eesmärgiks on edendada üliõpilastes Taani ja Rootsi aja- ning kultuuriloo mõistmist.