Õppeaine eesmärk on õpetada üliõpilastele inimese suuõõne, pea ja kaela piirkonna bakteriaalsete, viiruslike ja seenhaiguste klassifikatsiooni, patogeneesi ning mikrobioloogilise diagnostika, profülaktika ja ravi põhiprintsiipe. Kursuse läbimise järgselt tunneb üliõpilane suuõõne mikroobikooslust ja nende põhjustatud haiguste patogeneesi, mõistab inimese immuunsüsteemi rolli infektsiooniprotsessis, suudab rakendada teadmisi infektsioonide leviku takistamiseks ning valida ja kasutada sobivaid mikrobioloogilise diagnostika meetodeid. Õpe keskendub ka mikrobioloogiliste uuringute tulemuste tõlgendamisele ja antibiootikumresistentsuse määramisele.