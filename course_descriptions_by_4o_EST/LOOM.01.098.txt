Kirjanduskursuse eesmärk on tutvuda kaasaegse erialakirjandusega botaanika ja mükoloogia valdkonnas, kus doktorandid peavad läbi töötama 1500-2000 lehekülge teadusteksti. Kursuse edukas läbimine annab doktorandile oskuse analüüsida, sünteesida ja kriitiliselt hinnata teaduskirjandust, arutada eriala teadusprobleemide üle, olla kursis terminoloogiaga ning omada süsteemset ülevaadet olulisemate teooriate ja uuemate teadustulemustega. Eriala teadmised suudetakse asetada laiemasse teaduslikku ja ühiskondlikku konteksti, pakkudes põhjalikke teadmisi kitsama uurimissuuna kohta. Soovitatav on läbida kursus doktorantuuris esimesel või teisel aastal.