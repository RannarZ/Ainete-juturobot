Õppeaine eesmärk on tutvustada üliõpilastele riigipoolse majandusse sekkumise vajadust, võimalusi ja tagajärgi. Kursusel käsitletakse riigipoolse sekkumise ulatust, põhjendusi, erinevaid sekkumisvorme ning sekkumisega kaasnevaid probleeme, näiteks riigitõrked. Samuti vaadeldakse avaliku sektori ülesannete jagunemist erinevate valitsustasandite vahel. Õppeaine läbinu teab avaliku sektori ökonoomika põhimõisteid, eristab sekkumist nõudvaid ja mittenõudvaid olukordi, tunneb riigi majanduse mõjutamise instrumente ning oskab analüüsida sekkumise tagajärgi.