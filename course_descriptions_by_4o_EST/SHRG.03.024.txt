Kursus keskendub kvantitatiivsete meetodite ja lähenemiste tutvustamisele sotsiaalteadustes, pakkudes magistrantidele vajalikke oskusi iseseisva uurimistöö läbiviimiseks. Kursuse lõpetaja omab teadmisi peamistest kvantitatiivsetest meetoditest ja analüüsitehnikatest, suudab hinnata erinevate meetodite eeliseid ja puudusi ning oskab valida sobivaid meetodeid uurimisküsimuste ja andmestike jaoks. Kogu kursuse korralduslike küsimuste puhul saab pöörduda Martin Mölderi poole ning sisu ja ülesannetega seotud küsimuste puhul vastava osa õppejõu poole.