Õppeaines tutvustatakse tudengitele erinevaid võimalusi ja õppekorralduslikke aspekte, mis on vajalikud Tartu Ülikooli õppekava edukaks läbimiseks. Moodle'i kursus koondab olulise info kõrvaleriala valimise, õppemobiilsuse, juhendaja leidmise ning kaitsmiste kohta, lisaks ka võimalused praktika ja karjääripäevade osas. Esinema kutsutud vilistlased räägivad oma karjäärilugudest. Aine eesmärk on tudengitele tutvustada ülikooli õppekorraldust, selgitada erinevaid valikuvõimalusi õppekavas ja anda juhiseid efektiivseks õppimiseks ning ajaplaneerimiseks, et vältida läbipõlemist.