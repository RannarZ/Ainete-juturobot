Kontakttundides õpitakse käsitsi joonestamise põhitõdesid, mille järel keskendutakse CAD tarkvara abil 3D mudelite ja tehniliste jooniste koostamisele. Tudengitele antakse esmased oskused tehniliste jooniste koostamiseks nii arvuti abil kui käsitsi ning 3D mudelite loomiseks. Samuti omandavad nad teadmised, kuidas kasutada ja integreerida tehnilist joonestamist ja 3D modelleerimist põhikooli tehnoloogiaõpetuse tundides. Õppeaine eesmärk on luua arukas käsitlus ideest tooteni protsessis ja pakkuda ülevaadet erinevatest tehnoloogiaõpetuse tarkvaralahendustest.