Kursus keskendub konteineritehnoloogiatele ja konteinerite orkestreerimise lahendustele, nagu Kubernetes, mis on olulised mikroteenuse-põhiste skaleeritavate ja tõrkekindlate rakenduste loomisel. Kursusel käsitletakse pilvepõhiste teenuste disaini ja arendamist ning omandatud teadmisi kinnistatakse praktiliste ülesannete ja kodutööde abil. Eesmärk on anda tudengitele teadmised ja praktilised oskused Kubernetesega töötamisest, sealhulgas teenuste haldamisest, juurutamisest ja pilvepõhiste rakenduste loomisest.