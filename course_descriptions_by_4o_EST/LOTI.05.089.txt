Arendusnädalavahetus on 48-tunnine intensiivne üritus, kus osalejad lahendavad probleeme, kasutades oma teadmisi ja oskusi, ning omandavad vajadusel uusi. Selle käigus moodustatakse meeskonnad, arendatakse projekti, saadakse nõu mentoritelt ning esitatakse ja kaitstakse oma ideid ja valminud projekti. Kursuse käigus õpivad tudengid meeskonnatööd, probleemide lahendamist, loomingulise mõtlemise rakendamist ning ideede ja projektide esitlemist. Aine registreeritakse ja tulemused kantakse sisse, kui hackathon vastab hindamiskriteeriumitele.