Kursus käsitleb vastutustundlikku juhtimist, "hea juhtimise" DNA-d ja nõukogu vastutust ettevõtte käekäigu eest. Õppeaine eesmärk on mõtestada tippjuhi vastutust ja tutvustada juhtimismudeleid, mis toetavad vastutustundlikkust kõigi sidusgruppide suhtes. Kursuse läbinu teab, mis on vastutustundlik juhtimine erinevatel tasanditel (indiviid, meeskond, organisatsioon, ühiskond), on analüüsinud vastutustundliku juhtimise dilemmasid, sh kultuurideüleses kontekstis, ja tunneb vastutustundliku juhtimiskäitumise arendamise viise ning on harjutanud praktilisi situatsioone eetiliste otsuste tegemisel.