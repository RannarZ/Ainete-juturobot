Uurimistöö koostamise ja kaitsmise kursus pakub tudengile võimaluse omandada esimesed teadusliku uurimistöö oskused ning õppida tulemusi korrektselt vormistama. Kursuse läbinu oskab leida ja töödelda erialast teaduskirjandust ja empiirilist materjali, valdades samal ajal korrektset kirjalikku väljendusoskust ja erialast terminoloogiat eestikeelses kontekstis. Lisaks annab kursus tudengile kogemuse oma tööd planeerida ja tähtaegadest kinni pidada.