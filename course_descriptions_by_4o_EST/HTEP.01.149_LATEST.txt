Eripedagoogi ja logopeedi pädevused pedagoogilis-psühholoogilises nõustamises hõlmavad lapse, pere ja asutuse tasandil nõustamise teoreetiliste aluspõhimõtete tundmist ning nõustamisseansi ülesehituse ja kontakti loomist soodustavate tegurite rakendamist. Tudeng õpib situatsioonile vastavalt kasutama aktiivse kuulamise, küsitlemise, jõustamise, kehtestamise ja informeerimise tehnikaid ning mõistab nõustamist kui osa oma tööst, arvestades seejuures oma pädevuse piiridega. Samuti tunneb ta ära eetilised dilemmad ja rakendab kutse-eetika põhimõtteid probleemide lahendamisel. Lisaks analüüsib tudeng end nõustajana ja kasutab analüüsi tulemusi enesearengu toetamiseks, väärtustades pidevat arengut nõustavas rollis.