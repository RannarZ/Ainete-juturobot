Kursus pakub üldist ja sissejuhatavat ülevaadet kreekakeelsest kristlikust kirjandusest ning olulisematest tekstidest esimese kaheksa sajandi jooksul. Arutatakse peamisi kreeka patristilisi autoreid, nende teoseid ning filosoofilisi ja teoloogilisi arusaamu, sealhulgas Piibli hermeneutikat ja eksegeesi. Praktilises osas tutvustatakse patristilise teadustööks vajalikke vahendeid nagu kogumikud, allikad ja andmebaasid, ning töötatakse tõlgitud tekstilõikudega. Kursuse läbinud üliõpilane tunneb kreeka patristilisi autoreid ja teoseid ning oskab kasutada patristilise teadustöö vahendeid.