Kursus pakub võimalust harjutada psühholoog-nõustaja tööd erinevates nõustamisteenust pakkuvates asutustes kogenud psühholoog-nõustaja juhendamisel. Praktika käigus saadakse kogemusi nii individuaalse nõustamise, pere- ja grupinõustamise kui ka kriisinõustamise valdkonnas. Lisaks toimub kolm seminari, kus arutatakse praktika käigus saadud kogemusi. Kursuse eesmärk on rakendada nõustamispsühholoogia alaseid teadmisi ja arendada oskusi, et tulla toime erinevat tüüpi nõustamissituatsioonides. Õpiväljunditeks on ülevaade psühholoog-nõustaja töö valdkondadest, nõustamisprotsessi planeerimise ja kohandamise oskus, peamiste nõustamisvõtete ja meetodite kasutamise oskus ning kogemuste reflekteerimise suutlikkus.