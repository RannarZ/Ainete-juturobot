Loengud annavad ülevaate turismigeograafia terminitest ja teooriatest ning käsitlevad peamisi turismivoogusid ja sihtkohti. Tudengid täidavad iseseisvaid ülesandeid ja koostavad rühmatöid, et kinnistada ja omandada loengutes kuuldud teadmisi. Kursuse eesmärk on õpetada tudengeid iseseisvalt töötama ja arutlema, sealhulgas infot otsima, leidma ja analüüsima, ning arendada nende allikakriitilisust. Kursuse läbinud tudengid suudavad kasutada turismigeograafia mõisteid, selgitada teooriaid ja uurimismeetodeid, kirjeldada turismiliike ja sihtkohti ning analüüsida turismi majanduslikke, sotsiaalseid ja keskkonnamõjusid.