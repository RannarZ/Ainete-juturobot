Kursus annab ülevaate nüüdisaegsetest grupiprotsesside käsitlustest, grupidünaamika märkamise ja hõlbustamise oskustest ning grupijuhi kompetentside arendamise võimalustest. Kursusel õpitakse erinevaid juhtimisstiile ja võimuliike, grupinõustamist, grupicoachingut, koostöö ja koosloome olemust ning nende arendamisvõimalusi. Eksamitööks on kogukonna kohtumiste seeria planeerimine ja läbiviimine. Õpiväljundite kohaselt oskab kursuse läbinu teadlikult kujundada ja juhtida grupiprotsesse ning arendada koosloome komponente kogukonnas.