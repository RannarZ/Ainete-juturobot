Kursus käsitleb kudede ja organite mikroskoopilise ehituse üldisi printsiipe, rõhuasetusega struktuuri ja funktsiooni seostele. Õpitakse mikroskopeerima histoloogilisi preparaate ning analüüsima kudede ja organite ehituse iseärasusi. Kursuse läbinu oskab preparaate mikroskopeerida, suudab iseloomustada kudede põhitüüpe ja näha seoseid nende ehituse ja funktsiooni vahel ning mõistab organite histoloogilise ehituse põhiprintsiipe.