Õppeaine eesmärk on tutvustada Eesti traditsiooniliste nahksete rõivaesemete käsitsi valmistamise võtteid ja tagada üliõpilasele teoreetiline ja praktiline valmisolek nende valmistamiseks. Kursusel õpitakse tundma erinevate etnograafiliste piirkondade levinumaid nahkseid rõivaesemeid, nende valmistamisel kasutatud töövõtteid ja materjale. Üliõpilane omandab oskused karvaga nahkesemete käsitsi õmblemiseks ning tutvub selleks vajalike töövahendite ja materjalidega.