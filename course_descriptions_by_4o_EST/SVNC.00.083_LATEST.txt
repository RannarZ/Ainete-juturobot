Kursus pakub praktiliste harjutuste vormis põhjalikku ülevaadet eesti keele struktuurist, keskendudes B2/C1 keeletasemele. Õppeaine eesmärk on tutvustada eesti keele baasgrammatika kategooriaid, käsitleda veaohtlike sõnade vormimoodustust ja grammatika kasutuserisusi. Kursusel osalejad õpivad kasutama baasgrammatika moodustusmudeleid nii kõnes kui kirjas, järgides analoogiaprintsiipi ning omandades olulised õigekirja- ja kirjavahemärginormid.