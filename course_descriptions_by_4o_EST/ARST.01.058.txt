Kursus käsitleb kaasasündinud ja omandatud lõualuude ja hambumusanomaaliate kirurgilist ravi, rakendades erinevaid ortognaatilise kirurgia meetodeid. Kursus annab ülevaate hammaskonna ja näoskeleti arenguhäiretest, nende tekkepõhjustest ning kirurgilise ravi näidustustest, samuti raviplaani koostamisest ja ortodontilisest ettevalmistusest kirurgiliseks raviks. Loengutes esitatakse teoreetiline materjal, seminarides ja praktikumides osalevad tudengid konsultatsioonides, raviplaani koostamises ja operatsioonidel, omandades seeläbi teadmised ja oskused lõualuude ja hambumusanomaaliate diagnoosimiseks ja raviks.