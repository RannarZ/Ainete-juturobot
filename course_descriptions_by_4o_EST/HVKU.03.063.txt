Etnoloogia magistritöö on iseseisev, empiirilisel materjalil põhinev ja teoreetiliselt mõtestatud akadeemiline uurimus, mis näitab üliõpilase erialaseid teadmisi ja väljendusoskust. Tudengil on võimalus kasutada välitööde meetodeid, olemasolevaid allikaid või nende kombinatsiooni, et koguda ja analüüsida uurimisprobleemi käsitlevat materjali. Lõplik töö kaitstakse avalikul väitlusel ja peab vastama akadeemilise kirjutamise ning vormistamise nõuetele.