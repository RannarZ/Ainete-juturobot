Aine raames peavad üliõpilased looma SolidWorksis erineva keerukusega detailide mudeli- ja joonisefailid nii individuaal- kui grupitööna. Kursusel käsitletakse koostude disaini põhimõtteid, sh keermeid ja iste sisaldavaid koostejooniseid. Edukatele üliõpilastele antakse võimalus sooritada CSWA eksam. Pärast kursuse läbimist oskavad üliõpilased koostada koostumalle ja -jooniseid, tunnevad peamisi metallitöötlemisviise ning suudavad inseneriülesandeid lahendada matemaatilise modelleerimise ja MS Excel'iga.