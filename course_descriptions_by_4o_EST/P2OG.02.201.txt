Õppeaine keskendub rahvusvaheliste kuritegude olemuse, põhimõtete ja koosseisude tundmaõppimisele ning nende menetlemisvõimalustele nii rahvusvahelisel kui ka siseriiklikul tasandil, pöörates erilist tähelepanu Eestiga seotud aspektidele. Kursuse eesmärk on anda tudengitele põhjalik ülevaade rahvusvahelisest kriminaalõigusest, sealhulgas tutvustada olulisi normatiivdokumente, kohtupraktikat ja erialakirjandust. Õppe lõpus peaks tudeng oskama selgitada rahvusvahelise kriminaalõiguse põhimõtteid, arutleda aktuaalsete probleemide üle ning orienteeruda vastavates institutsioonides ja dokumentides.