Kursus käsitleb inimese keha normaalehitust ja elundisüsteemide talitlust, keskendudes liikumisaparaadi funktsionaalanalüüsile ning liikumisahelate, liigeste ja lihaslingude dünaamikale ja kinemaatikale. Kursuse eesmärk on anda üliõpilastele baasteadmised anatoomiast, mis on vajalikud edasiste distsipliinide jaoks. Tudeng omandab teadmised organismi terviklikust käsitlusest, elundite kujust, struktuurist ja paiknemisest elundisüsteemide kaupa, oskab arvestada organismi funktsionaalsete ja ealiste muutustega ning tunneb soolisi iseärasusi, samuti saab ta orienteeruda naturaalsetel preparaatidel.