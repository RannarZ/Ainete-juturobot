Õppetöö toimub paralleelselt Näitlejatöö II tundidega, kus kaamera kontekstis rakendatakse õpitud oskusi ja harjutusi. Kursuse esimese poole eesmärk on töötada lavastamata stseenidega castingu olukorras, teise poole eesmärk aga saavutada veenev ja orgaaniline mäng kaamera ees. Kursuse läbinu on võimeline töötama kaameraga partnerina castingu olukorras, pakkuma oma tõlgendusi etteantud stseenile ning mängima kaamera ees veenvalt ja orgaaniliselt vastavalt etteantud juhistele.