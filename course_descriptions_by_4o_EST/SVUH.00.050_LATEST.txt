Kursus annab ülevaate ühiskondlikest muutustest ja uurib kompleksselt nii sotsiaalseid kui ka materiaalseid tegureid, mis mõjutavad kohalike ja globaalsete probleemide lahendamist. Käsitletakse muutuse dünaamikat, selle juhtimist ning indiviidi tasandi muutuste spetsiifikat. Praktiliste näidete abil uuritakse, kuidas ellu kutsuda muutust ja toime tulla vastuseisuga. Kursuse tulemuseks on teadmised ühiskondliku muutuse teooriatest, inimeste käitumise muutumise seostest ja tehnikatest muutuse juhtimiseks ja hindamiseks.