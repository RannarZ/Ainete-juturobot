Õppeaine eesmärk on tutvustada üliõpilastele nende hääleinstrumenti ning õpetada õigeid hääle tekitamise oskusi ja hääle hügieeni põhitõdesid, samuti, kuidas teisi nendel teemadel juhendada. Kursuse jooksul tehakse lõdvestus- ja hingamisharjutusi ning hääleharjutusi erinevatel vokaalidel. Lisaks analüüsitakse ja korrigeeritakse õppegrupi liikmete häälekasutusviise ning tutvustatakse interpretatsiooni põhimõtteid repertuaari omandamisel. Õppeaine läbinu teab oma hääleaparaadi anatoomiat ja tervise eest hoolitsemist, tunneb erinevaid lõdvestamis- ja hingamistehnikaid, oskab oma häält erinevates registrites kasutada ning parandada levinumaid vigu häälekasutuses.