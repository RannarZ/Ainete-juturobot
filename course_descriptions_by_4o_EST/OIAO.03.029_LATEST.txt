Õppeaine annab põhjaliku ülevaate süüteomenetluse põhimõtetest ning kriminal- ja väärteomenetlusest Eestis. Kursuse läbinud üliõpilane teab, kuidas toimub kohtueelne ja kohtuväline menetlus, kohtuistungid ning tõendite kogumine ja esitamine. Samuti omandab tudeng teadmised süüteomenetluse printsiipidest, terminoloogiast, erimenetlustest ja nende kohaldamise tingimustest ning kaebemenetlustest. Lisaks oskab ta ära tunda ja lahendada süüteomenetlusõiguslikke probleeme vastavalt Eesti kehtivale õigusele.