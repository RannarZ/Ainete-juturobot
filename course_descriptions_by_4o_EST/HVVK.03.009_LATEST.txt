Spetsialiseerumispraktika jaguneb vaatluspraktikaks, osaluspraktikaks ja korralduspraktikaks, kus tudengid omandavad praktilisi oskusi elamuspedagoogiliste tegevuste kaudu. Praktika käigus jälgivad ja analüüsivad tudengid erinevaid sündmusi, vastutavad kindlate tööülesannete eest, korraldavad mitmepäevaseid seiklustegevusi ning juhivad meeskondi. Tudengid õpivad iseseisvalt planeerima ja läbi viima aktiivõppel põhinevaid sündmusi ning arendavad oskust analüüsida enda ja teiste tegevusi, sh osalejate ja meeskonnatööd. Lisaks hinnatakse ja analüüsitakse oma arengut seiklusjuhina ning oma seisukohad kaitstakse kirjaliku aruandluse ja reflektsiooni kaudu.