Kursus annab põhjaliku ülevaate mükoriisa erinevatest vormidest (arbuskuloidne, ekto-, erikoidne, monotropoidne ja orhidoidne mükoriisa) ning nende levikust, evolutsioonist, ökoloogiast, füsioloogiast ja praktilistest rakendustest metsanduses ja taimekasvatuses. Lisaks teoreetilistele loengutele toimuvad ka praktilised tunnid, kus uuritakse kuuse ja männi ektomükoriisat ning rohttaimede vesikulaar-arbuskuloidset mükoriisat. Kursuse raames toimub ka välipraktikum Tartus, kus vaadeldakse erinevaid mükoriisseid taimi ja seeni. Pärast kursuse läbimist on tudengil põhiteadmised mükoriisast ja muudest taimejuurte ja seente interaktsioonidest ning ta oskab neid teadmisi rakendada botaanilistes, ökoloogilistes või füsioloogilistes uurimistöödes.