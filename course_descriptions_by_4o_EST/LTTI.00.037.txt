Kantavad personaalmeditsiiniseadmed ja minimaalselt invasiivsed meditsiinilised instrumendid parandavad inimeste elukvaliteeti. Kursus annab ülevaate moodsatest lähenemistest inimliidestatud robootikas ja detailse arusaama elektriahelate liidestamisest bioloogiliste süsteemidega. Kursuse lõpuks oskab üliõpilane iseseisvalt tuvastada ja lahendada robootikasüsteemide ja bioloogiliste süsteemide liidestamise väljakutseid, disainida elektriahelaid biosignaalide hõivamiseks, võrrelda bioühilduvaid materjale ning järgida ohutusnorme robotite liidestamisel biosüsteemidega.