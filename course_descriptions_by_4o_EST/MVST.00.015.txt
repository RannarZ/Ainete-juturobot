Kursus annab laiemat ülevaadet teaduspõhisest suuhooldusest, tutvustades sobivaid meetodeid ja abivahendeid, mida saavad kasutada meditsiinipersonal, hooldajad või pereliikmed patsientide suuhügieeni tagamiseks. Õppija omandab teadmised igapäevase suuhooldusrutiini tähtsusest, oskab valida sobivad vahendid ja meetodid suu- ja hambahaiguste ennetamiseks ning suudab juhendada suuhooldusprotseduure teostavaid isikuid patsientide võimete ja vajaduste järgi. Kursus aitab toime tulla ka suuhooldusele vastupanu ja keeldumisega.