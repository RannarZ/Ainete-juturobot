Liikuvuse ja transpordigeograafia kursus käsitleb inimese liikumisvajadusi ja -võimalusi, transpordisüsteemide kujunemist Eestis ja mujal, kaasaegseid transporditehnoloogiaid ning liikuvuse ja transpordiga seotud keskkonna-, sotsiaalseid ja tervisemõjusid. Kursuse eesmärk on mõista ja analüüsida liikumisvajadusi erinevatel ruumiskaaladel ning omandada teadmisi transpordigeograafiast ja säästva liikuvuse ruumikorralduse alustest. Kursuse läbinuna tunneb üliõpilane transpordivõrgustikke ja -liike, Eesti transpordisüsteemi ajalugu, liikumise ja ligipääsetavuse sotsiaalset, keskkonna- ja tervisemõju ning kaasaegseid transpordilahendusi ja tulevikutehnoloogiaid, osates analüüsida liikumisvajadusi ja arvutada transpordimahtude süsinikujalajälge. Kursus asendab senise aine Transpordigeograafia LOOM.02.059.