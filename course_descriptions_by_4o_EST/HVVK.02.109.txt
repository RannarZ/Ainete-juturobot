Lõputöö koosneb praktilisest helitehnoloogia projektist ja kirjalikust uurimistööst. Projekti eesmärk on rakendada õppekava jooksul omandatud teadmisi ja oskusi erialase probleemi lahendamisel, näiteks helisalvestuse, etenduse, kontserdi helitehnilise lahenduse või helireii teostamisel. Lõputööd kaitsev üliõpilane peab suutma määratleda uurimisprobleemi, kasutada asjakohaseid allikaid ja meetodeid, esitada ja analüüsida tulemusi erialases kontekstis ning vormistada kirjaliku osa nõuetekohaselt. Lisaks peab üliõpilane järgima eetikapõhimõtteid ja esitama projekti tulemused arusaadavalt kaitsmisel. Projekti lõppresultaat peab olema taasesitatav ja dokumenteeritav.