Programmis tutvustatakse soome kirjanduse arengut, rahvaluulet ning Soome kunsti, arhitektuuri ja disaini. Samuti käsitletakse soome tavakultuuri ja tähtpäevakommete teemasid. Õppe eesmärgiks on anda ülevaade soome kirjanduse arengust, rahvaluulest ja kultuuri olemusest, võimaldades tudengil mõista tänapäeva Soome kultuuri ajalugu ja selle kujunemist. Õppetöö käigus saadakse teadmisi soome kirjanduse põhisuundadest ning tähtsamatest autoritest ja nende teostest sarnasel tasemel soome gümnaasiumi lõpetanuga, keskendudes peamiselt tuntumatele autoritele ja teostele. Õppetöö hõlmab loenguid, iseseisvat õppimist ja teoste näiteid.