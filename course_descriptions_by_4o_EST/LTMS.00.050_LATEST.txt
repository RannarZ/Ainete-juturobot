Antud kursus tutvustab analüütilise geomeetria põhialuseid keskendudes vektoralgebrale ja sirgete ning tasandite võrranditele koos nende praktiliste rakendustega. Kursuse eesmärgiks on anda loodus- ja täppisteaduste tudengitele geomeetria algteadmised ning arendada matemaatiliste ülesannete lahendamise oskusi vektoralgebra, sirgete ja tasandite analüüsi abil. Kursuse läbinud tudeng oskab kasutada vektoreid, koostada ja analüüsida sirgete ja tasandite võrrandeid ning rakendada sobivaid matemaatilisi kontseptsioone ülesannete lahendamisel.