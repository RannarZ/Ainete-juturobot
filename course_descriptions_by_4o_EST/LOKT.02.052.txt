Loengukursus pakub teoreetilist baasi keemiliste ja füüsikaliste protsesside seaduspärasuste mõistmiseks, sealhulgas soojusefektide, töö ja tasakaaluoleku termodünaamika ning kineetika alusteooriaid. Kursusel käsitletakse ka lahuste moodustumise tingimusi, adsorptsiooni ning katalüüsinähtusi, samuti tutvustatakse elektrokeemilisi protsesse. Lõpetanud tudeng omandab vajalikud baasteadmised füüsikalisest keemiast, oskab analüüsida ja lahendada erinevaid probleemülesandeid ning viia läbi eksperimente, tõlgendada tulemusi ja teha järeldusi.