Kursuse eesmärk on anda ülevaade vanaslaavi keelest kui vanimast kirjanduskeelest slaavi keelte ruumis ning õpetada lugema tekste selles keeles. Kursusel tutvutakse slaavi tähestiku kujunemise ajalooga, vanaslaavi kirikukeeles säilinud käsikirjadega, häälikute süsteemi, nimisõnade ja tegusõnade morfoloogia ning süntaktiliste konstruktsioonidega. Kursuse edukalt läbinud õpilane tunneb vanaslaavi keele tähestikku, suudab sõnastiku abil lugeda ja tõlkida vanaslaavi kirikutekste ning omab ülevaadet keele foneetika ja grammatilise süsteemi põhitõdedest.