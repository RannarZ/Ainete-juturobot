Aines kasutatakse ümberpööratud klassiruumi metoodikat, kus tudengid töötavad enne seminare iseseisvalt läbi teoreetilise materjali või valmistavad ette analüüse. Tundides arendatakse avaliku kommunikatsiooni oskusi ja karjääriplaneerimise võtteid, muuhulgas käsitletakse teemasid nagu SWOT analüüs, suhtlemisoskused, ajaplaneerimine ja veenmise tehnikad. Pärast aine läbimist suudavad tudengid mõtestada füüsiku erialaseid karjäärimudeleid, teostada eneseanalüüsi ja edukalt kandideerida töökohtadele. Lisaks õpitakse oma erialast teavet efektiivselt edastama ja diskussioonides osalema. Aine asendab alates 2017/2018 õppeaastast kursust "Konsultatiivtöö metoodika".