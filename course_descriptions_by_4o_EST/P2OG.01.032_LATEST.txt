Õppeaines käsitletakse perekonna ja perekonnaõiguse olemust, sugulusest ja abielust tulenevaid õigussuhteid, mitteabielulise kooselu regulatsiooni võimalusi, samuti eestkostet ja perekonnaseisutoiminguid. Kursus aitab mõista perekonnaõiguse teoreetilisi käsitlusi, seoseid teiste õigusvaldkondadega ja kohtupraktikat. Praktika hõlmab erinevaid ülesandeid nagu kaasuste lahendamine ja kohtupraktika analüüs meeskonnatöös. Õppeaine annab üliõpilastele alusteadmised perekonnaõiguse valdkonnast ja oskused lahendada perekonnaõiguslikke vaidlusi.