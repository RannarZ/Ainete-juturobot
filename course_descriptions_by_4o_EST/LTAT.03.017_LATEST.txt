Kursus põhineb "Software Foundations" materjalidel, hõlmates raamatuid "Logical Foundations" ja "Verified Functional Algorithms". Kursuses käsitletakse Coq-i algõpetust, loogika aluseid ning algoritmide korrektsuse tõestamist. Tudengid saavad parema arusaama formaalsetest tõestustest ja praktilised oskused Coq-iga töötamiseks, samuti arusaama koodi korrektsuse tõestamise keerukusest ning kogemuse kontrollitud algoritmide kirjutamisest. Kursuse läbinu teab loogika ja tõestamise põhimõisteid, oskab Coq-is lihtsaid väiteid tõestada ja kirjutada lihtsaid kontrollitult korrektseid funktsionaalseid algoritme.