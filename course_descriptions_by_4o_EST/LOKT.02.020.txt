Kursusel käsitletakse elektrilise kaksikkihi moodustumise kaasaegseid seisukohti, faasidevahelise piirpinna ehituse mõju heterogeense laenguülekande kineetikale, korrosiooninähtusi ning elektrokeemilise analüüsi teooriat. Tudengitele antakse ülevaade metalli pindkihis aset leidva potentsiaalilanguse ja laengukandjate omaduste mõjust adsorptsiooniprotsessidele ja elektrokeemilisele kineetikale. Kursus arendab ettevõtluspädevust läbi päriselu probleemide lahendamise, valmistades tudengeid ette töötamiseks elektrilise kaksikkihi protsesside, korrosiooninähtuste ja muude kvalifitseeritud tegevusalade vallas.