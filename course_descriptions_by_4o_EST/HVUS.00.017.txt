Kursus pakub põhjalikku ülevaadet Eesti tänapäevasest religioossest olukorrast ning ajaloost, mis on sellele eelnenud. Tegemist on kombinatsiooni religioonisotsioloogilisest ja religiooniloolisest lähenemisest, milles analüüsitakse tänapäevaseid religiooniteooriaid, ajaloosündmusi ning erinevaid usugruppe ja religiooniga seotud sfääre, nagu uus vaimsus, looduse roll religioonis ning mittereligioossus. Kursuse läbinu omandab oskuse seostada ajaloolisi materjale tänase olukorraga ja orienteeruda Eestis enamlevinud religioossetes liikumistes. Täpsema info kursuse kohta leiab Moodle'ist.