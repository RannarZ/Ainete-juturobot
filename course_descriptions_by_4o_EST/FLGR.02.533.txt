Kursus keskendub Horatiuse "Ars poetica" lugemisele ja analüüsimisele, andes ülevaate teosest antiikkirjanduse taustal ning selle mõjust Euroopa poeetikaalastele traktaatidele ja uusladina luulele. Kursuse eesmärk on tutvustada poeetikateooriat antiik- ja humanismiajastul ning valikuliselt Euroopa uusladina luulet. Tudengid õpivad tundma Horatiuse teose peamisi ideid, stiili ja ülesehitust ning suudavad teksti ladina keeles meetrikavigadeta lugeda ja analüüsida. Samuti saavad tudengid ülevaate humanismiaegsest ladina keelest ja uusladina luule eripäradest võrreldes antiikaegse Rooma luulega.