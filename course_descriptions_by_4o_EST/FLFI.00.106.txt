See bakalaureuseõppe esimese semestri aine pakub tutvumist filosoofia erinevate valdkondadega seminaride ja aktiivõppemeetodite kaudu. Kursuse eesmärk on arendada filosoofiaõpingute jaoks vajalikke oskusi ja kompetentse ning suunata üliõpilast oma õpinguid mõtestama ja õppeprotsessi üle reflekteerima. Kursuse läbinud tudeng teab, mida filosoofia õppimine tähendab, oskab leida vajalikku kirjandust, lugeda ja analüüsida filosoofilisi tekste, pidada ettekandeid, arutleda filosoofilistel teemadel, kirjutada korrektseid esseesid ning reflekteerida oma õppeprotsessi üle.