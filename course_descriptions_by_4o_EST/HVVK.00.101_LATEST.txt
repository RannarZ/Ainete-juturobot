Praktilistel erialatundidel koos õppejõuga ja iseseisvalt harjutades omandatakse traditsiooniliste pillimeeste repertuaar, mängustiil ja tehnikad. Õpitakse ka üliõpilaste enda loodud teoseid ja seadeid. Aine eesmärgiks on pillimängu ja/või laulmise oskuste arendamine ning pärimusmuusika vanameistrite mängustiili ja repertuaari põhjalik tundmine. Tudengid õpivad väljendama oma muusikalisi mõtteid tehniliselt ja stiililiselt meisterlikul tasemel ning kasutama erinevaid improvisatsiooniviise soolo- ja grupiesitustes.