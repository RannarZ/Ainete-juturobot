Kursus tutvustab Kesk- ja Ida-Euroopa, Venemaa ja Euraasia regioone ning nende ajalugu, poliitikat ja sotsiaalmajanduslikke arenguid. Kursus koosneb kahest osast: esimene keskendub regiooni ajaloo ja oleviku analüüsile ning teine osa sotsiaalteaduslikele kontseptsioonidele ja teooriatele nende uurimiseks. Tudengid loovad rühmatööna digitaalseid ettekandeid ja arendavad iseseisvaid uurimiskavasid, mille eesmärk on toetada nende lõputööde kirjutamist. Õppetöö sisaldab ka regulaarseid seminare ja kursus lõpeb suulise eksamiga.