Kursusel on tudengitel võimalus töötada meeskonnana ja luua praktiline ristmeediaprojekt koostöös Eesti Rahvusringhäälinguga. Projekti raames valmib iga nädal Vikerraadios 1,5-tunnine otse-eeter "Huvitaja", mida täiendavad artiklid ja taskusaated ERR Novaatori teadusportaalis ning nende levitamine sotsiaalmeedias. Kursus õpetab tudengeid mõistma kaasaegse raadio, veebiplatvormide ja sotsiaalmeedia eripärasid ning valmistama ette teaduspõhist ajakirjanduslikku sisu, samuti arendama meeskonnatöö oskusi ning projektijuhtimise ja eneserefleksiooni võimeid.