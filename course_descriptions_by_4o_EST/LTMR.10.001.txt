Kursus on mõeldud neile, kelle igapäevane töö või teadussuund pole seotud arvutusliku bioloogiaga, pakkudes teadmisi bioinformaatika meetoditest ja genoomsete DNA järjestuste analüüsist. Kursuse raames õpivad tudengid tundma levinud veebipõhiseid ja Linux käsurea tööriistu, genoomse DNA sekveneerimist, annotatsiooni, võrdlemist ja evolutsiooni ning skriptide kirjutamist. Lisaks saavad tudengid oskused PCR praimerite disainimiseks ja genoomi kokkupanemise, annotatsiooni, RNA-Seq ning metagenoomika töövoogude kasutamiseks. Kursuse lõppedes on tudengitel ülevaade, kuidas genoomse DNA järjestuste analüüsiga vastata teaduslikele küsimustele.