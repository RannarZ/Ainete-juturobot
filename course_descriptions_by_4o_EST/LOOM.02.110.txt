Kursus pakub ülevaadet ruumilise planeerimise protsessist, sealhulgas linnaruumi analüüsimeetoditest, teoreetilistest lähtekohtadest ja Eesti planeerimissüsteemist. Tudengid omandavad teadmised ja praktilised oskused iseseisva planeeringu koostamiseks, mis hõlmab analüüside läbiviimist, visualiseerimist ja vormistamist. Kursuse raames toimub rühmatöö, avalike arutelude simuleerimine ning osalemine tegelikes planeeringute menetlusprotsessides.