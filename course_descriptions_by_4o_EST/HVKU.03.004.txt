Aine „Rakendusantropoloogia“ hõlmab seminaride ja iseseisva töö vormis toimuvat õppetööd, kus tudengid omandavad rakendusantropoloogia uurimistöö põhialused ja valmistuvad meeskonnaetnograafiaks. Kursuse jooksul lahendavad tudengid meeskonnatööna Tartu Ülikooli välise tellija poolt sõnastatud uuringuülesande, mis sisaldab välitöid ja saadud materjali analüüsi. Lõpuks esitlevad nad oma uuringu tulemusi tellijale ja õppejõududele ning analüüsivad meeskonnatöö kogemust. Tehisintellekti vahendite kasutamine on lubatud teatud etappidel, kuid mitte välitöömaterjalide analüüsil ja esitluse koostamisel.