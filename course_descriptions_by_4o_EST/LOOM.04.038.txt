Kursus keskendub elusolendite, sealhulgas inimeste, käitumise seosele ökoloogiaga. Õpitakse bioloogiliste mustrite ja printsiipide kaudu mõistma käitumise evolutsioonilisi ja ökoloogilisi põhjuseid ning erinevusi liikide, sugupoolte, vanuserühmade ja isendite vahel. Kursus on mõeldud laiale õppurite ringile, võimaldades omandada teadmisi ka neile, kel puudub eriettevalmistus bioloogias, ning sisaldab veebipõhiseid õppematerjale ja seminare, kus käsitletakse keerukamaid teemasid ja vastatakse tudengite küsimustele.