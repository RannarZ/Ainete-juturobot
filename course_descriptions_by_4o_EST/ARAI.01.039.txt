Kursusel keskendutakse kliinilise surma tuvastamisele ja esmaste elustamisvõtete kasutamisele, sealhulgas AED-defibrillaatoriga. Õpitakse osutama esmaabi erinevate eluohtlike olukordade puhul nagu hingamisseiskus, krambihoog ja trauma ning verejooksu ja haavade korral. Praktilised harjutused mannekeenidel ja situatsioonülesannete lahendamine on kohustuslikud ja toimuvad Puusepa 8 klassiruumis. COVID-19 tõttu ei õpetata sel aastal kunstlikku hingamist suust-suhu meetodil, keskendutakse rindkere kompressioonide kvaliteedile ja varajasele AED kasutamisele. Praktikum kestab kolm tundi ja toimub vastavalt õppeplaanile.