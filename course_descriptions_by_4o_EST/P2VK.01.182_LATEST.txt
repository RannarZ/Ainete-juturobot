Kursus pakub teoreetilist ülevaadet projektide olemusest ja juhtimisest ning praktilisi oskusi nende kavandamiseks ja elluviimiseks. Tudeng saab teadmised projektitööga seotud mõistetest, oskab analüüsida projekti vajadusi, seada eesmärke, planeerida tegevusi, koostada eelarvet ja aruandeid. Kursusel käsitletakse ka projekti sisekommunikatsiooni juhtimist, meeskonnatööd ja motivaatoreid. Õpitakse analüüsima projekti riske ja rakendama erinevaid loovtehnikaid lahenduste leidmiseks. Lõpetamisel on tudeng võimeline juhtima ja edukalt lõpetama projekte.