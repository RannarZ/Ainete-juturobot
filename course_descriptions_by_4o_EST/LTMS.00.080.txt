Kursus käsitleb kõiki empiirilise uurimistöö läbiviimiseks vajalikke etappe, alates uurimistöö kavandamisest ja uurimisküsimuste ning hüpoteeside sõnastamisest kuni andmekogumise, töötlemise ja esitamise põhitõdedeni. Kursuse eesmärk on toetada üliõpilasi nende magistritööde valmimisel ning valmistada neid ette tulevaste õpilaste juhendamiseks uurimistöö läbiviimisel koolis. Õpiväljundid hõlmavad teadusliku uurimise põhiprintsiipide, kvantitatiivse andmetöötluse ja juhendamise oskuste omandamist ning magistritöö kavandamist ja läbiviimist.