Ainekursus toetab üliõpilase professionaalset arengut, pakkudes võimalusi seostada ülikooliõpingud praktilise õpetajatööga. Keemia põhikooliõpetaja lisaeriala valijatel on kohustus enne põhipraktikat läbida mooduli 8.3 õppeained. Kursuse eesmärkideks on toetada üliõpilase kujunemist õpetajaks, pakkuda võimalusi õppe- ja kasvatustöö tundmaõppimiseks ning võimaldada aine didaktiliste põhimõtete rakendamist. Lõpetamise järel oskab üliõpilane õpet kavandada, ette valmistada, läbi viia ja analüüsida, arvestades õppijate eripärasid ja vajadusi, ning integreerida ülikooliõpingutes omandatud teadmisi ja oskusi.