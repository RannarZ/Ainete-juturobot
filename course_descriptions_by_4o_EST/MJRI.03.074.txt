Haridusökonoomika kursus tutvustab haridussüsteemide ja hariduspoliitika majanduslikku mõõdet, sealhulgas hariduse kasulikkust, välismõjusid ja seost majandusarenguga. Kursusel käsitletakse inimkapitali ja signaliseerimisteooriat, haridusteenuse pakkumist ning hariduse tootmisfunktsiooni. Eesmärk on anda tudengitele ülevaade haridusküsimuste majandusteaduslikust käsitlemisest ning tutvustada majandusteaduslike meetodite kasutusvõimalusi haridusteadustes. Õppides mõistavad tudengid haridusökonoomika teooriaid ja trende, selgitavad hariduse mõjusid indiviidile ja ühiskonnale ning rakendavad peamisi printsiipe hariduspoliitika ja finantseerimise aruteludes.