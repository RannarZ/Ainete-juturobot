Üliõpilane tutvub praktikakooli töökorraldusega, osaleb juhendajate tundides ja täidab praktikaperioodi jooksul kõiki klassiõpetaja kohustusi. I kooliastmes tuleb anda 30 (või 20) proovitundi ja II kooliastmes 10 (või 20) proovitundi oma valitud ainetes. Praktika kestab vähemalt 4 nädalat ja toimub tervikperioodina. Eesmärgiks on toetada üliõpilase kujunemist õpetajaks, luues võimalusi teoreetiliste teadmiste praktiliseks rakendamiseks. Praktika läbimisel oskab üliõpilane õpet kavandada, analüüsida ja hindada, arvestades õppijate eripära ja vajadusi.