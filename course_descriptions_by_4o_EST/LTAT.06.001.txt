Kursus annab põhjaliku ülevaate operatsioonisüsteemide funktsioonidest, ülesehitusest ja tööpõhimõtetest, keskendudes peamiselt Unix-laadsetele süsteemidele. Kursuse läbinud mõistavad operatsioonisüsteemide erinevaid kihte ja komponente, paralleeltöötlust, salvestus- ja failisüsteeme, mälu haldust ning arvutivõrkude kihtide ja protokollide toimimist. Lisaks omandavad nad praktilisi oskusi Windows- ja Unix-tüüpi operatsioonisüsteemide paigaldamisel ja haldamisel ning skriptimise kasutamisel operatsioonisüsteemide juhtimise automatiseerimiseks. Praktikumides soovitakse kasutada oma sülearvutit, millel on paigaldatud 64-bitine operatsioonisüsteem, virtualiseerimise tugi ja piisavalt vaba ruumi.