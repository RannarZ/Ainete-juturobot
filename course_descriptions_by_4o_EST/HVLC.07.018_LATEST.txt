Kursus on mõeldud üliõpilastele, kes soovivad süvendada oma teadmisi masintõlke arengust, probleemidest ning masintõlgitud tekstide kvaliteedi hindamisest ja toimetamisest. Kursuse läbimine annab oskused ära tunda ja parandada masintõlkesüsteemide tüüpvigu ning luua efektiivseid toimetamisjuhiseid erinevateks eesmärkideks. Programmi eesmärk on valmistada tudengeid ette uutele rollidele keeleteenuste sektoris, võimaldades neil kiirelt kohaneda uute tõlkesüsteemide ja ressurssidega ning neid parimal viisil oma töös kasutada.