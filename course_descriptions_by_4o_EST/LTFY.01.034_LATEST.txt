Aine eesmärk on anda tudengitele süvendatud ja laiendatud teadmised valgusõpetusest ning praktiseerida demokatsete ja praktiliste tööde läbiviimise oskusi. Tudengid õpivad märkama valgusnähtuste seoseid meid ümbritsevas keskkonnas, kasutama füüsikaseadusi nende analüüsimiseks ning tundma valgusõpetuse laboritööde eesmärke ja ohutusnõudeid. Kõik see toimub läbi põnevate praktiliste ülesannete, mis teevad füüsika õppimise ja õpetamise huvitavaks ning sisukaks.