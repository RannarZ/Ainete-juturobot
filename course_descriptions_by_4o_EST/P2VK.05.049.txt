Õppeaine käsitleb tööõiguse olemust ja rakendusala, sealhulgas töösuhete reguleerimist Eestis. Kursusel õppijad saavad teadmisi töölepingu sõlmimisest, muutmisest ja lõpetamisest, töö- ja puhkeaja, puhkuste, töötasu reguleerimisest ning töösuhete pinnalt tekkinud vaidluste lahendamisest. Kursuse edukalt läbinud tudeng oskab lahendada tööõigusalaseid kaasusi ja teab tööõigusaktide kohaldamisel tekkida võivaid peamisi probleeme ning nende lahendamise võimalusi. Eksam ja muud kontaktõppe tunnid võivad toimuda Moodle keskkonnas vastavalt Vabariigi Valitsuse ja Tartu Ülikooli eeskirjadele.