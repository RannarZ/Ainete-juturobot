{"KURSUSE_NIMI": "Inimene, perekond, riik: loomuõigus ja ühiskond Euroopa mõtteloos", "KURSUSE_KOOD": "FLFI.05.024", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 2, "practice": 0, "seminar": 24, "colloquium": 0, "web_learning": 0, "independent_work": 130, "individual_work": 0, "internship": 0}, "HINDAMISSKAALA": "grade", "KIRJELDUS": "\"Loomuõiguse\" mõistega tähistatakse universaalseid moraali- ja õigusprintsiipe, mis on tuletatud inimloomusest või jumalikust maailmakorrast ning mida saab kasutada mõõdupuuna positiivse (nii riigisisese kui rahvusvahelise) õiguse hindamiseks või alusena uue õiguse loomiseks. Kursuse raames uurime loomuõiguse idee kujunemist ja ajalugu antiigist tänapäevani, pöörates erilist tähelepanu varauusaja perioodile, mil loomuõigusfilosoofia alusel hakkasid välja kujunema modernsed arusaamad inimõigustest ja - vabadustest ning nende õiguste kaitsele pühendunud liberaalsest riigist. Me käsitleme loomuõigusteoreetikute arusaamu inimesest, omandist, perekonnast, riigist ning rahvusvahelisest korraldusest ning uurime, kuidas loomuõiguse alusel sai nii õigustada kui kritiseerida selliseid institutsioone ja praktikaid nagu orjus, partriarhaalne perekond, absoluutne monarhia ning sõda. Kursuse lõpus arutame, milline võiks olla loomuõiguse koht tänapäeva filosoofias, poliitikas ning õigusteaduses.\nKursus koosneb seminaridest ja iseseisvast tööst loomuõiguse allikatekstide ja sekundaarkirjandusega. Seminarides analüüsitakse loomuõiguse võtmetekste (Cicero, Aquino Thomas, Grotius, Hobbes, Locke, Pufendorf, Vattel jt). Üliõpilased peavad seminarides 2-3 lühiettekannet, osalevad aktiivselt diskussioonides ning esitavad kursuse lõpuks essee.Objectives/eesmärkid:  1) Anda ülevaade loomuõiguse idee arengust ja põhisuundadest antiigist uusajani.\n2) Analüüsida loomuõiguse filosoofilisi juuri ning moraalseid, poliitilisi ja õiguslikke rakendusi Euroopa mõtteloos.\n3) Analüüsida loomuõiguse võtmetekste nende ajaloolises kontekstis.Learning outcomes/õpiväljund:  Kursuse läbinud üliõpilane on omandanud: 1)  süstemaatilised põhiteadmised loomuõiguse idee arengust, põhisuundadest, filosoofilistest alustest ning moraalsetest, poliitilistest ja õiguslikest rakendustest Euroopa ja maailma mõtteloos 2) oskuse mõista ja analüüsida loomuõiguse teoreetikute ideid 3) arusaama Euroopa õigusfilosoofiliste põhimõistete (õigused, vabadused, kohustused jne) loomuõiguslikest juurtest"}