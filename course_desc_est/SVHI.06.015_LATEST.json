{"KURSUSE_NIMI": "Tehnoloogiakasutuse kriitilised teemad hariduses", "KURSUSE_KOOD": "SVHI.06.015", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "pass", "KIRJELDUS": "Viimasel paaril kümnendil on tehnoloogia areng olnud üha kiirenev ja kõikehõlmav. Kasutusele on võetud palju uusi digitaalseid tehnoloogiaid - teenuseid, rakendusi ja vidinaid -, mille tulemusel on paljude uute võimaluste (kus, kuidas ja millal õppimine ja õpetamine saab toimuda) valguses muutunud ka suhtumine paljudesse hariduse aspektidesse. Samuti on digitehnoloogiast loodetud kohest lahendust õpetamise ja õppimisega seotud probleemidele ning nende efektiivsuse tõstmist. Need lootused ei ole aga päris realiseerunud. Vastupidi - uute vidinate, teenuste ja tööriistade kiire kasutuselevõtt on tekitanud pretsedenditu hulga valikuvõimalusi ja muutnud hariduse olukorra, sh hariduse võimalused ühiskonda mõjutada paljuski keerukamaks.\nKursus annab üliõpilastele võimaluse arendada oma mõtlemisoskusi, et suuta ja osata navigeerida tänapäeva keerukal haridusmaastikul. \nKursus koosneb kolmest osast. Esimeses osas esitletakse ja arutatakse näiteid tehnoloogia rolli kohta hariduses ja ühiskonnas. Selle osa eesmärk on kaasata üliõpilased sügavuti minevatesse aruteludesse ja aidata neil tehnoloogia suhtes välja kujundada mitmetahulisem hoiak.\nKursuse teises osas viivad üliõpilased läbi uurimuse neile huvitaval teemal. See võimaldab neil praktilisemalt uurida kursuse esimeses osas käsitletud teemasid ning arendada oma mõtlemisoskusi.\nKolmandas osas esitlevad üliõpilased oma uurimuste tulemusi ja jagavad nende käigus tekkinud mõtteid.Objectives/eesmärkid:  Kursuse eesmärk on anda üliõpilastele võimalus mõelda ja arutleda, mis on või võiks olla tehnoloogia (ja innovatsiooni) laiem tähendus hariduses. Täpsemalt on kursuse eesmärkideks - anda ülevaade hariduse, ühiskonna ja tehnoloogia vahelise suhte keerukusest; - anda võimalus reflekteerida innovatsiooni ja tehnoloogia tähenduse üle hariduses; - jagada kogemusi ja mõtteid innovatsiooni ja tehnoloogia rolli kohta hariduses; - arendada võimet teha otsuseid tehnoloogia ja hariduse keerukatel teemadel.Learning outcomes/õpiväljund:  Pärast kursuse läbimist on üliõpilane - kursis hariduse, ühiskonna, tehnoloogia ja innovatsiooni vaheliste suhete keerukusega; - välja arendanud reflekteeriva hoiaku innovatsiooni ja tehnoloogia suhtes hariduses; - suuteline määratlema ja jagama omaenda kogemusi ja mõtteid tehnoloogia ja innovatsiooni rolli kohta hariduses; - suuteline tegema otsuseid hariduse ja tehnoloogia keerukatel teemadel."}