{"KURSUSE_NIMI": "Grupiprotsesside juhtimine kogukonna arendamisel", "KURSUSE_KOOD": "SVUH.00.125", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "sessioonõpe", "TUNDIDE_JAOTUS": {"lecture": 33, "practice": 0, "seminar": 0, "colloquium": 0, "web_learning": 0, "independent_work": 123, "individual_work": 0, "internship": 0}, "HINDAMISSKAALA": "pass", "KIRJELDUS": "Kursus annab ülevaate grupiprotsesside erinevatest nüüdisaegsetest käsitlustest, grupidünaamika märkamise ja hõlbustamise oskustest, grupijuhi kompetentsidest ja nende arendamise võimalustest ja oskustest, erinevatest juhtimisstiilidest ja võimu liikidest, koostööst kaasgrupijuhiga, grupiliikmete profiilidest, grupinõustamisest ja grupicoachingust, koostöö olemusest ja komponentide arendamisest, koosloome olemusest ja komponentide arendamisest, meeskonnatöö olemusest (sh meeskonna tasanditest nagu multi, inter, trans), meeskonna(liikmete) (rolli)profiili koostamisest, grupi pikaajalise tegevusplaani (programmi) koostamise ja kindla fookusega grupikohtumise planeerimise oskustest, konflikti kujunemisprotsessi märkamise ja konfliktidega eri etappides tegelemise oskustest, konfliktist kujunenud kriisiga toimetuleku võimalustest grupis.\n\nKursus on ülesehitatud põhimõttel, et kokkutulnud tudengid on potentsiaalne grupp, kes on kursust läbides grupidünaamika protsessis ja seeläbi analüüsivad end protsessis. Loengute ehk grupikohtumiste sisuks on eelpool nimetatud teemad, mida õpitakse ühiselt tundma ja reflekteerima läbi teooriaga põimitud praktiliste ülesannete. Kolmandik aine mahust on kogukonnas praktiliste grupidünaamikat mõjutavate tegevuste juhendatud läbiviimine. Eksamitööks on kogukonna kohtumiste seeria planeerimine, sh kohtumise ettevalmistamise, läbiviimise ja järeltöö oskuste presenteerimine. Õpitavad oskused on ülekantavad, kursuse läbijatel on oskus märgata organisatsioonides ja meeskondades toimuvaid grupiprotsesse ning kujundada grupidünaamikat.Objectives/eesmärkid:  Aine eesmärk on anda teadmised ja oskused kogukonna grupidünaamika ja koosloome kujundamiseks.Learning outcomes/õpiväljund:  Aine läbinud üliõpilane: - teab grupiprotsesse, grupijuhtimist, grupiliikmete profiile, konflikte, koostööd ja koosloomet ning meeskonnatööd käsitlevaid teooriad ja lähenemisi; - juhib ja kujundab grupiprotsesse kogukonnas, sealjuures hindab kriitiliselt vajadusi, võtab vastu otsuseid ja hõlbustab kogukonnaliikmete osalemist ja koostööd kogukonna partneritega; - oskab teadlikult hinnata ja arendada koosloome komponente ning hõlbustab koosloome protsessi dünaamikat."}