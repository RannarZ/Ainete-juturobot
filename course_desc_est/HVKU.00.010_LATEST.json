{"KURSUSE_NIMI": "Kuidas sünnib elumuutev looming ja mis minul sellest võita on? (Muusika näitel)", "KURSUSE_KOOD": "HVKU.00.010", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": false, "HINDAMISSKAALA": "pass", "KIRJELDUS": "Kursus ei eelda muusikalist kuulmist ning on avatud kõikidele huvilistele. Käime läbi 10 etappi loomingu sünnist igavikuni. Käsitleme iga etapi juures loomingusse põimitud narratiivi mõju võimalusi. Analüüsime loomingus peituva sõnumi usutavuse olemust ning õpime inimhääle näitel edastama mõjuvat ja usutavat sõnumit vastavate tehnikate abil. Mõtestame hea narratiivi edastuse maailma parandavaid võimalusi. Õpime kasutama tehnikaid muusika kuulamiseks või mistahes loomingu tarbimiseks eesmärgiga suurendada selle positiivset mõju iseenda loovusele ja vaimsele heaolule. Arutame loomingu mõju erinevates mastaapides, kodust laulupeoni. Mitmes loengus toimuvad paneelvestlused ning külla on kutsutud ka oma ala asjatundjad. Iga loeng kätkeb endas praktilist muusika kuulamist. Kursus eeldab aktiivset osalust ja annab sisu edasi terviklikumalt füüsiliselt kohal viibides.Objectives/eesmärkid:  Kursuse eesmärk on -\tarendada oskust mõtestada loomingus kasutatava narratiivi usutavust ja mõju võimalusi (muusika ja inimhääle näitel); -\tavardada teadmisi loomeprotsessist laiemalt muusika näitel; -\tarendada oskust kuulata muusikat või kasutada mistahes loomingut enda vaimse heaolu ja loovuse kultiveerimiseks.Learning outcomes/õpiväljund:  Kursuse edukalt läbinud üliõpilane -\toskab mõtestada narratiivi usutavust inimhääle kõla erinevuste näite varal; -\tomab terviklikku ja põhjalikku ettekujutust muusikaloome protsessidest; -\toskab kasutada tehnikaid muusika kuulamiseks või mistahes loomingu tarbimiseks eesmärgiga suurendada positiivset mõju iseenda loovusele ja vaimsele tervisele."}