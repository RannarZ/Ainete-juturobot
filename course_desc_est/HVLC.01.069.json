{"KURSUSE_NIMI": "Anglistika võtmetekstid: tekstikriitiline lugemine", "KURSUSE_KOOD": "HVLC.01.069", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 0, "practice": 0, "seminar": 64, "colloquium": 0, "web_learning": 0, "independent_work": 92, "individual_work": 0, "internship": 0}, "HINDAMISSKAALA": "pass", "KIRJELDUS": "Kursus annab kontekstualiseeritud ülevaate inglise keeles kirjutatud ja anglo-ameerika akadeemilises kultuuriruumis tähtsat rolli mängivatest teoreetilistest tekstidest. Tutvutakse, loetakse ja analüüsitakse erinevaid võtmetekste inglise keelest, kultuurist ja kirjanduses (nt. Ch. Darwin \"On the Origin of Species\"; B. L. Whorf'i \"The Relation of Habitual Thought and Behaviour to Language\" (1956); G. Lakoff \"Metaphors We Live By\"; S. Ahmed \"Happy Objects\"; jne.) Igaks seminariks valmistatakse ette üks tekst, mis puudutab teatud kultuurilist/teoreetilist teemat. Tekste valitakse ka koos üliõpilastega lähtuvalt nende huvidest ja magistritöö suunast. Tekste analüüsitakse lähtuvalt nii teksti vormilisest kui ka sisulisest küljest, analüüsides võetakse arvesse laiemat konteksti st. konkreetse akadeemilise distsipliini eripärasid ja teksti kirjutamise aega.Objectives/eesmärkid:  Kursuse eesmärgiks on lugeda ja analüüsida erinevatel ajaperioodidel inglise keeles kirjutatud erilaadseid teadusartikleid ning kirjandus- ja kultuuriteoreetilisi kirjatöid, nende stiili ja argumentatsioonivõtteid ning ingliskeelsele kultuuriruumile omaseid väljendusviise. Kursuse jooksul mõtestatakse tekstide läbi laiemalt lahti tähtsamad anglo-ameerika akadeemilise kultuuriruumiga seotud kontseptsioone ja teoreetilisi suundumusi. Tekstide lugemise ja sellega kaasneva arutelu kaudu tutvustatakse nii erinevate teoreetikute vaateid, meetodeid ja nende kombineerimis- ja kasutusvõimalusi kultuurifenomenide analüüsimisel kui ka vahendeid edukaks tekstiloomeks.Learning outcomes/õpiväljund:  Kursuse läbinud üliõpilased omavad ülevaadet ja oskavad analüüsida erialaseid teaduslikke ja teoreetilisi tekste erinevate stiilikriteeriumite alusel (sõltuvalt teksti eesmärgist), tuvastades seejuures distsipliini piirangutest, kultuurikonteksti spetsiifikast või kirjutamise ajast tulenevaid eripärasid teksti koostamise vahendites ja argumentatsioonis. Üliõpilased oskavad tähele panna teksti sisu toetavat vormilist ja stilistilist külge ja arendavad kriitilise lugemise ja mõtlemise oskusi; seminaridiskussioonides ka suulise eneseväljenduse oskusi. Kursuse läbinud üliõpilased oskavad vaadelda üksiku teoreetilise teksti rolli laiemas kultuurilises kontekstis ning selle abil lahti mõtestada ühiskondlike protsesse."}