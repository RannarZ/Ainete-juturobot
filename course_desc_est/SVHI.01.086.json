{"KURSUSE_NIMI": "Õpetajate õpiringi protokollid ja õppemeetodid", "KURSUSE_KOOD": "SVHI.01.086", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "KOHUSTUSLIKUD_EELDUSAINED": [], "SOOVITUSLIKUD_EELDUSAINED": ["Õppe kavandamine", "Õpetamine ja refleksioon", "Professionaalse õpikogukonna (õpetajate õpigrupi) juhtimine"], "SEMESTER": "kevad", "OPPETYYP": "sessioonõpe", "TUNDIDE_JAOTUS": {"lecture": 0, "practice": 0, "seminar": 30, "colloquium": 0, "web_learning": 0, "independent_work": 126, "individual_work": 0, "internship": 0}, "HINDAMISSKAALA": "pass", "KIRJELDUS": "Õppeaine mudeldab õpetajate õpiringi tegevust. Õppijad saavad proovida nii õpiringis osalemise kui ka selle eestvedamise ja juhtimise kogemust. Erinevate meetodite ja protokollidega tutvutakse, tuues välja nende teoreetilise aluse ja kõige tähtsamad aspektid. Seejärel mängitakse meetodid ja protokollid koos läbi, sellele järgneb individuaalne või paaris harjutamine oma õpiringides (mis loodud õppeasutusest, õppeasutuste üleselt, koos kaastudengitega vms) ning praktika refleksioon. Meetodeid ja protokolle analüüsitakse mitmelt aluselt, nii nende funktsiooni järgi (nt värbamiseks sobivad, meeskonda tugevdavad, õhkkonda loovad, konfliktide ja probleemidega tegelemiseks sobilikud jne) kui ka lähenemise põhiselt (tekstipõhised, diskussioonipõhised, kvantitatiivsete ja kvalitatiivsete andmete põhised, (rolli)mängupõhised jms).Objectives/eesmärkid:  Õppeaine eesmärgid on:\n- tutvustada õpetajale tööriistu - aktiivõppe meetodeid ja protokolle - kollegiaalse reflekteeriva õppimise grupi - õpetajate õpiringi - tööks;\n- toetada õpetaja pidevat professionaalset enesearengut, eneseanalüüsioskuse ja refleksioonipädevuse kasvu, koostöö- ja juhtimisoskuste arengut.Learning outcomes/õpiväljund:  Õppeaine edukalt läbinud üliõpilane:\n- on kursis tänapäevaste elukestva õppe ja õpetaja professionaalse arengu teoreetiliste alustega;\n- väärtustab õppimist professionaalses kogukonnas - õpetajate õpiringis; on valmis võtma liidrirolli enda ja kolleegide professionaalse arengu suunamisel;\n- valdab, on praktiliselt läbi proovinud ja reflekteerinud erinevaid õpiringi töös rakendatavaid meetodeid ja protokolle;\n- on juhendanud vähemalt kaht konkreetset õpiringis kasutatavat protokolli ning seda protsessi analüüsinud;\n- suudab valida sobiva meetodi või protokolli vastavalt haridusasutuse ja õpiringis osalejate vajadusele ning seda vajadusel modifitseerida;\n- analüüsib ja reflekteerib jooksvalt õpiringi tegevust, on grupiprotsesside teadlik juhtija;\n- suudab leida ja värvata õpetajaid, et rakendada haridusuuendusi oma õppeasutuses - koolis, lasteaias, huvikoolis, kutseõppeasutuses vms;\n- oskab analüüsida ja toetada õpetajate õpiringide tööd."}