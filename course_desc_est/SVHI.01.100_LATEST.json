{"KURSUSE_NIMI": "Kultuuritundlik õpetaja", "KURSUSE_KOOD": "SVHI.01.100", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": false, "HINDAMISSKAALA": "pass", "KIRJELDUS": "Õppeaine läbimise vältel tegeletakse sügavuti interkultuurilise õpetamispädevusega, süvendades teadmisi õppijate kultuuri kaasamise kohta. Tutvutakse kultuuritundliku ja keeletundliku õpetamisega ning käsitletakse õppematerjalide ja õppekeskkonnaga seotud teemasid, et omandada praktilisi oskusi mitmekultuurilise õppija toetamiseks. Õppeaines on fookuses erineva taustaga õppijate akadeemilise arengu toetamine selliselt, et ka subjektiivne heaolu oleks tagatud. Õppeaine läbija reflekteerib enda pädevuste üle ning omandab ja loob praktilisi tööriistu, mis mitmekultuurilises klassiruumis töötamist toetavad.Objectives/eesmärkid:  Õppeaine eesmärk on arendada osalejate interkultuurilist õpetamispädevust tutvustades õpilase kultuuri kaasamise viise, sh kultuuri- ja keeletundliku õpetamise põhimõtteid.Learning outcomes/õpiväljund:  1.\tKirjeldab, miks on oluline õpilase kultuuritausta arvestada Eesti haridusmaastiku kontekstis.  2.\tAnalüüsib enda interkultuurilist õpetamispädevust.  3.\tSelgitab kultuuri seost õppimise ja õpetamisega.  4.\tRakendab interkultuurilist õpetamispädevust õppetöö planeerimisel. 5.\tNimetab kultuuritundliku õpetamise põhimõtteid.  6.\tNimetab keeletundliku õpetamise põhimõtteid.  7.\tToob näiteid kultuuri- ja keeletundliku õpetamise kohta.  8.\tNimetab ja kirjeldab õppekeskkonna elemente, mis toetavad õpilase kultuuri kaasamist.  9.\tSeostab kultuuritundliku õpetamise põhimõtteid interkultuurilise õpetamispädevusega."}