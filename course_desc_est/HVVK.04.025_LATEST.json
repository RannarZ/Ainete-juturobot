{"KURSUSE_NIMI": "21. sajandi etenduskunstide problemaatika ja uurimismeetodid", "KURSUSE_KOOD": "HVVK.04.025", "EAP": 9, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Kursuse esimene osa tutvustab peamisi etenduskunstide suundumusi (nt osavõtuteater, kestuslavastused, installatiivne teater jms) ja nende esindajaid Eestis ja mujal. Teises osas keskendutakse 20. sajandi teatrimõtte tüvitekstidele (Antonin Artaud;, Bertolt Brechti, Jerzy Grotowski, Peter Brooki ja Eugenio Barba sulest) ning nende mõjule nüüdisaegsele etenduskunstide väljale (sh postdramaatilise teatri kontekstis). Kolmas osa annab ülevaate etenduskunstide uurimismeetoditest nagu teatrisemiootika, etenduse analüüs, fenomenoloogia, teatrisotsioloogia ning postdramaatilisus, nende põhimõistetest ja teoreetilis-metodoloogilistest aspektidest, mis arendavad üliõpilase oskusi nii kitsamalt lavastuse kui ka teiste performatiivsete kultuurinähtuste analüüsil. Kursuse neljas osa keskendub loovuurimuslikule lähenemisele, tutvustades selle peamisi eesmärke ja meetodeid nii Eestis kui mujal tehtud tööde põhjal.\nÕppetöö toimub loengute ja neid täiendavate seminaride vormis.Objectives/eesmärkid:  Kursuse eesmärgiks on anda ülevaade etenduskunstide uurimismeetodite arengust, sidudes muutused meetodites etenduskunstides toimunud liikumisega dramaatiliselt postdramaatilisele lähenemisele.\nSamuti arendatakse oskust rakendada neid teoreetilisi teadmisi etenduskunstinähtuse analüüsimisel.Learning outcomes/õpiväljund:  Õppeaine läbinud üliõpilane omab ülevaadet olulisematest etenduskunstide uurimismeetodite (sh\nteatrisemiootika, fenomenoloogia ning teatrisotsioloogia) seisukohtadest ja põhimõistetest.\nÜliõpilane on võimeline valima sobiva uurimismeetodi ning rakendama seda konkreetsete lavastuste\nvõi etenduskunstidesse puutuvate üksikküsimuste analüüsil.\nÜliõpilane oskab hinnata erinevate kontekstide (esteetilised, kultuurilised, sotsiaalsed) mõju lavastuse\ntähenduste ja mõju kujunemisele."}