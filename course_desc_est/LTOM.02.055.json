{"KURSUSE_NIMI": "Magistritöö", "KURSUSE_KOOD": "LTOM.02.055", "EAP": 27, "KURSUSE_TYYP": "Kaitsmisega lõppev aine", "KURSUSE_KEELED": ["eesti keel"], "VOTA": true, "SEMESTER": "kevad", "OPPETYYP": "päevaõpe", "TUNDIDE_JAOTUS": {"lecture": 0, "practice": 0, "seminar": 2, "colloquium": 0, "web_learning": 0, "independent_work": 700, "individual_work": 0, "internship": 0}, "HINDAMISSKAALA": "grade", "KIRJELDUS": "Magistritöö on eksperimentaalse ja teoreetilise teadusliku uurimuse põhjal koostatud iseseisev kirjalik töö.\n\nMagistritöö valmimise protsessi toetavad erinevate iseseisvate töödega seminarid. Kolme esimese semestri jooksul on vaja üliõpilasel teha kolm iseseisvat tööd ning osaleda aktiivselt vähemalt 66% seminaridest, analüüsides kaastudengite töid.\n\nSeminari esimeses osas (1 EAP) tuleb koostada populaarteaduslik artikkel ühe geograafia osakonnas kaitstud magistritöö põhjal ning analüüsida kaasüliõpilaste töid. Lisaks tuleb osaleda aktiivselt vähemalt 66% seminaridest. Siin ja edaspidi on kuulaja kohustus esitada küsimusi, kommentaare ja soovitusi.\n\nSeminari teises osas (1 EAP) tuleb esitada oma magistritöö uurimiskava 10-15 min. ettekandena, mille kohustuslikud osad on 1. teoreetiline sissejuhatus (sh. teema olulisus, seos teadusvaldkonnaga ja varasem uuritus), 2. eesmärk (sh. selle teoreetiline ja praktiline põhjendus), 3. andmestik ja 4. metoodika. Lisaks tuleb osaleda aktiivselt vähemalt 66% seminaridest, analüüsides ja tagasisidestades kaasüliõpilaste ettekandeid.\n\nSeminari kolmandas osas (1 EAP) tuleb esitada põhjalik 15-20 min. ettekanne oma magistritöö teoreetilisest sissejuhatusest või esitleda andmestikku ja metoodikat. Lisaks tuleb osaleda aktiivselt vähemalt 66% seminaridest, analüüsides ja tagasisidestades kaasüliõpilaste ettekandeid.\n\nKuu aega enne magistritöö kaitsmist toimub eelkaitsmine. Selleks saadab tudeng nädal enne eelkaitsmist vastutavale õppejõule magistritöö mustandi. Eelkaitsmisel tuleb esitada 15 min. ettekanne, mille järel saab tagasisidet eelretsensendilt, kaastudengitelt ja õppejõududelt.Objectives/eesmärkid:  Luuakse tingimused ülevaate saamiseks erialase uurimistöö spetsiifikast ning vastavasisulise uurimistöö läbiviimisest ja tulemuste esitamisest.Learning outcomes/õpiväljund:  Magistritöö koostamise raames peab tudeng osalema magistriseminarides. Selle tulemusena üliõpilane:  1) oskab koostada populaarteaduslikku artiklit; 2) kavandab ja juhib oma magistritöö käiku; 3) oskab esitleda tegemisel olevat teadustööd;  4) oskab tegemisel olevale teadustööle anda tagasisidet; 5) evib ülevaadet geograafia osakonna magistritaseme teadusest. Lõputöö kaitsmise tulemusena üliõpilane: 1) oskab rakendada omandatud teadmisi teadusprobleemide sõnastamisel, vastavate uuringute planeerimisel ja läbiviimisel, kogutud andmete põhjal järelduste tegemisel ning nende kirjalikul ja suulisel esitamisel; 2) oskab leida ja analüüsida teaduslikku infot ning suudab sellest ja enda poolt kogutud teaduslikest andmetest sünteesida uusi erialaseid teadmisi; 3) oskab koostada ja pidada avalikku ettekannet ning end väljendada oma erialal nii suuliselt kui ka kirjalikult ja kaitsta oma seisukohti; 4) tunneb teaduseetika üldprintsiipe ning oskab hinnata oma valdkonna uuringute teaduslikku taset ja rakenduslikku väärtust. Magistritööde esitamise tähtaeg on 26.mai 2025 kell 12.00 Heli Raagmaale pdf-failina. Kaitsmised toimuvad 5.juunil 2025."}