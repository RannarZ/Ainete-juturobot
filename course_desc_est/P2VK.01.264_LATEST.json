{"KURSUSE_NIMI": "Lõputöö", "KURSUSE_KOOD": "P2VK.01.264", "EAP": 15, "KURSUSE_TYYP": "Kaitsmisega lõppev aine", "KURSUSE_KEELED": ["eesti keel"], "VOTA": false, "KOHUSTUSLIKUD_EELDUSAINED": ["Seminaritöö"], "SOOVITUSLIKUD_EELDUSAINED": [], "HINDAMISSKAALA": "grade", "KIRJELDUS": "Lõputöö on pärandtehnoloogia erialadel loov-praktiline või teoreetilis-rakenduslik.\nLoov-praktiline lõputöö koosneb kahest osast:\n1) praktiline osa, mis võib seisneda: \n-erialase projekti ettevalmistamises ja läbiviimises;\n-ehitise või selle selgelt piiritletud osa või muu erialase teose kavandamises ja teostamises; \n-ajaloolise hoone või selle selgelt piiritletud osa koopia/rekonstruktsiooni valmistamises;\n-etnograafilisest ainesest inspireeritud tekstiileseme või kollektsiooni kavandamises ja valmistamises;\n-etnograafilise tekstiileseme rekonstruktsioon (tellimusetööna mõnele muuseumile).\n2) kirjalik osa, mis on selgitav, dokumenteeriv, analüüsiv ja põhjendav kirjutis, mille põhieesmärgiks on talletada lõputöö praktilise osaga seonduvat teavet ja kogemusi tunnetatavas ja süstematiseeritud vormis; peale tekstilise osa sisaldab lõputöö asjakohaseid visualiseerivaid materjale (visandid, kavandid, joonised, plaanid, skeemid, fotod, videod, multimeedia vms).\nTeoreetilis-rakenduslik lõputöö on stuudiumi lõpetav iseseisev uurimustöö, mille käigus analüüsitakse mõnd erialast probleemi ja/või otsitakse sellele lahendust, luuakse erialane käsiraamat, õppe-metoodiline materjal, töötatakse välja ja kirjeldatakse süsteemselt tehnilist lahendust, protsessi või leiutist.\nSõltuvalt konkreetse lõputöö iseloomust ja üliõpilase spetsialiseerumisvalikust võib teoreetilise ja praktilise, kavandamise ja vahetu füüsilise teostuse, tekstilise ja visualiseeriva osakaal lõputöö statuudiga määratud raamides vahelduda.\nLõputöö võib põhjendatud juhtudel valmida ka meeskonnatööna, kuid siis peab iga kaitsja panustama nii praktilise kui kirjaliku osa valmimisse ja mahulised nõuded lõputööle kasvavad proportsioonis meeskonnaliikmete arvuga. Meeskonnatöö või suurema projekti osana valminud lõputöö puhul peab üliõpilase individuaalne panus lõppsaadusse olema kirjalikus osas selgelt välja toodud.Objectives/eesmärkid:  Pärandtehnoloogia õppekaval kaitstava lõputöö üldeesmärk on, et üliõpilane viimistleb ja kinnistab stuudiumi jooksul omandatud üld- ja erioskusi ja -teadmisi ning õpib neid rakendama erialaste probleemide lahendamisel.Learning outcomes/õpiväljund:  Lõputöö edukalt kaitsnud üliõpilane -oskab püstitada loov-praktilist ja/või uurimiseesmärki; -suudab leida ja välja valida teema loov-praktiliseks arendamiseks või teoreetiliseks uurimiseks sobilikud ja piisavad allikad; -oskab kogutud materjali süstematiseerida, töödelda ja tõlgendada; -oskab mahukat loov-praktilist või uurimistööd kavandada ja läbi viia; -valib konkreetseks loov-praktiliseks või uurimistööks optimaalsed tehnilis-korralduslikud võtted või uurimismeetodid; -valdab valitud ainevaldkonna loomingulist ja tehnilist traditsiooni ning vastavaid teoreetilisi käsitlusi; -oskab sünteesida rakendus- ja arendusettepanekuid ning teha uurimistulemuste põhjal asjakohaseid järeldusi; -oskab väljendada oma mõtteid korrektselt nii kõnes, kirjas kui visuaalselt; -oskab oma töö tulemusi esitleda ja sellega seonduvatel teemadel argumenteeritult väidelda."}