{"KURSUSE_NIMI": "Projektipraktika", "KURSUSE_KOOD": "SVMJ.02.014", "EAP": 6, "KURSUSE_TYYP": "Praktika", "KURSUSE_KEELED": ["eesti keel"], "VOTA": true, "SEMESTER": "kevad", "OPPETYYP": "päevaõpe", "TUNDIDE_JAOTUS": {"lecture": 0, "practice": 0, "seminar": 8, "colloquium": 0, "web_learning": 0, "independent_work": 140, "individual_work": 8, "internship": 0}, "HINDAMISSKAALA": "pass", "KIRJELDUS": "Projektide teemad on leitavad praktikavahenduse keskkonnas (praktika.ut.ee), kus üliõpilasel on võimalus liituda teda huvitava projekti meeskonnaga.\nProjekti meeskonnas on kolm kuni 10 üliõpilast. Aine on osaliselt veebipõhine, Moodle'i keskkonnas on etappide kaupa välja toodud tegevused, mis on seotud nii projekti kui üliõpilase enda arengu analüüsimisega. \n\nProjekt viiakse üliõpilaste poolt üldreeglina ellu iseseisvalt. Õppijate iseseisvuse määr projekti elluviimisel räägitakse läbi projekti tellijaga/juhendajaga enne projekti algust.  Kogu projekti vältel on tagatud juhendaja ja/või tellija tugi.\nÕppeaine raames on üliõpilasel kohustuslikud järgmised seminarid: \n1.\tSissejuhatav seminar (antakse ülevaade ootustest, arutatakse läbi projekti jaoks olulised punktid)\n2.\tvaheseminar(id) (toimub vahekokkuvõtete tegemine ja vahearuandlus)\n3.\tlõpuseminar (tulemuste ettekandmine ja arutelu, eneseanalüüside kokkuvõtted, tagasiside juhendajalt/tellijalt)\n\nKogemusest õppimise teadvustamiseks ning karjääri edendamiseks koostab üliõpilane lähtuvalt STARR metoodikast eneseanalüüsi. \nS (Situation) - situatsioon: kogemus(t)e kirjeldus, taustaandmete esitamine;\nT (Task) - roll, vastutus: mis oli õppija ülesanne, mille eest vastutas selle ülesande raames;\nA (Action) - tegevus: mida õppija tegi, miks just sellisel viisil;\nR (Result) - tulemus: kuidas ülesanne õnnestus, milline oli teiste meeskonnaliikmete tagasiside;\nR (Reflection) - refleksioon, analüüs: mida õppija sellest kogemusest õppis, mis olid tema hinnangul edutegurid, mis oli soovitud tulemuse mittesaavutamise põhjuseks, mida ta teeks edaspidi teisiti.\n\n6 EAP mahus aine läbimisel on iseseisva töö maht 148 tundi,  3 EAP mahus aine läbimisel on iseseisva töö maht 70 tundi.Objectives/eesmärkid:  Aine eesmärgiks on erialaste teadmiste ja kogemuste rakendamine reaalse projekti elluviimiseks (sh tulemuse saavutamine) töökeskkonnas õppijate koostööna interdistsiplinaarsetes meeskondades ning projektis kindlaks määratud aja ja ressursside raames.Learning outcomes/õpiväljund:  6 EAP või 3 EAP mahus aine edukalt läbinud üliõpilane on omandanud kõik aine õpiväljundid, ainepunktide vahe tuleneb projekti elluviimisel ettenähtud iseseisva töö mahust. \nÕppeaine läbimisel õppija:\n1.\tSaab aru projekti elluviimisega seotud tegevustest ja probleemidest ning mõistab enda karjääri planeerimise võimalusi projektist lähtuvalt. \n2.\tPlaneerib projekti elluviimist (projektimeeskonna rollide jaotus, ajakava, ressursside määratlemine).\n3.\tViib ellu projekti tegevused lähtudes püstitatud eesmärgist ja tegevuskavast. \n4.\tHindab projekti tulemusi lähtudes püstitatud eesmärgist ning enda panust.\n5.\tAnnab hinnangu enda arengule projekti elluviimise protsessis."}