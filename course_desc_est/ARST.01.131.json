{"KURSUSE_NIMI": "Näo- ja lõualuude piirkonna funktsioonianomaaliad. Meeskonnatöö", "KURSUSE_KOOD": "ARST.01.131", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 0, "practice": 0, "seminar": 0, "colloquium": 0, "web_learning": 0, "independent_work": 78, "individual_work": 0, "internship": 0}, "HINDAMISSKAALA": "pass", "KIRJELDUS": "Näo- ja lõualuude süsteemi põhifunktsioonid on: imemine, neelamine, mälumine, hingamine, kõne ja miimika. Kui üks neist funktsioonidest on vigane, siis häirub näo- ja lõualuude süsteemi kasv. Mida varem avastame vigase funktsiooni ja selle korrigeerime, seda väiksemad püsivad kahjustused tekivad. Ortodontiline ravi ei anna tihti püsivat ja edukat tulemust, sest orofatsiaalsed müofunktsionaalsed puuded ja erinevad suutervist mõjutavad harjumused saavad tähelepanu liiga hilja või jäävad sootuks korrigeerimata. Kõige varem satuvad lapsed ortodondi juurde 7-8-aastaselt, kuid selleks ajaks võib hambumusanomaalia põhjustaja, nt keele vale asend puhkeolekus ja neelamisel, olla kestnud juba 6-7 aastat. Müofunktsionaalne ümberõpetamine ja harjumuste ümberkujundamine on aga äärmiselt raske ja pikk protsess, mis sõltuvalt patsiendi vanusest. Seetõttu tuleks müofunktsionaalsete puuetega ja juba tekkinud hambumusanomaaliatega lapsed leida üles võimalikult varajases eas. Üldtervise ja hambumusprobleeme on võimalik ennetada ja nende süvenemist ära hoida, ent seda kõrva-, nina- ja kurguarsti, ortodondi, logopeedi ja müofunktsionaalse terapeudi koostöös. Vajadus meeskonnatöö ja süsteemse sekkumise järele on suur, kuna ühe spetsialisti tööl pole erilist tulemust, kui teine spetsialist enda pädevuses olevat probleemi lahendama ei asu.\nSiia kategooriasse kuulub ka uneapnoe, mida käsitleme kursuse raames eraldi teemana, kuid samas on ta ainult \"suure pildi\" üks, aga väga oluline osa ja on erinevate spetsialistide poolt jäänud tähelepanuta. Kursuse jooksul harjutame haigusjuhtude lahendamist meeskonnatööna, sest antud probleem puudutab väga paljusid erialasid.Objectives/eesmärkid:  Kursus annab ülevaate näo- ja lõualuude piirkonna funktsioonianomaaliatest, funktsioonianomaaliate tekkepõhjustest, ennetamisest, ravi põhiprintsiipidest ja interdistsiplinaarsest meeskonnatööst.Learning outcomes/õpiväljund:  Peale kursuse läbimist üliõpilane: - tunneb ära näo- ja lõualuude piirkonna funktsioonianomaaliad; - mõistab näo- ja lõualuude piirkonna funktsioonianomaaliate ravi põhiprintsiipe; - oskab hinnata ravivajadust; - saab aru interdistsiplinaarse meeskonnatöö funktsioneerimisest."}