{"KURSUSE_NIMI": "Lõuna-Eesti koha- ja isikunimed", "KURSUSE_KOOD": "HVEE.00.021", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": false, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 12, "practice": 0, "seminar": 8, "colloquium": 0, "web_learning": 0, "independent_work": 58, "individual_work": 0, "internship": 0}, "HINDAMISSKAALA": "pass", "KIRJELDUS": "Kursusel tutvutakse Lõuna-Eesti kohanimede ajaloolise kujunemise, kohanimeliikide, tüpoloogia ja eripäraste arengutega. Tehakse sissevaade nimede etümoloogiatesse ja etümologiseerimisse. \nKäsitletakse asustus- ja loodusnimesid, nimesüsteemide erinevusi Liivi- ja Setumaal. Vaadeldakse eriti Lõuna-Eestis levinud isikunimesid ja õpitakse tundma rahvusvaheliselt tuntud nimede lõunaeestilisi mugandusi. Tutvutakse perekonnanimede tekkeloo, keelesuhete ja neis leiduva sõnavaraga. Analüüsitakse koha-, ees- ja perekonnanimedest arenenud teisi nimesid. Võrreldakse Võru-, Tartu-, Mulgi- ja Setumaa nimekooslusi. Saadakse sissevaade nimede uurimise teooriasse. Arutletakse nimede ja identiteedi seoste üle. Vaadeldakse, millised muutused leiavad aset nimedes ja nimesüsteemides ning millised on 20. saj alguse ja tänapäevase nimekasutuse erinevused.\nKursus on mõeldud kõigile, kellel on soov saada rohkem aimu nimeuurimisest, kultuuriloost ja Lõuna-Eesti koha- ning isikunimedest.Objectives/eesmärkid:  Kursuse eesmärk on anda põhjalikud üldteadmised onomastikast (nimeuurimisest), tutvustada Lõuna-Eesti nimede eripärasid ning arendada koha- ja isikunimede analüüsimise oskust Lõuna-Eesti nimede näitel.Learning outcomes/õpiväljund:  Kursuse läbinud üliõpilastel on selge arusaam nimede olemusest, tähendusest ja Lõuna-Eesti piirkondlikest eripäradest. Kursuse läbinud üliõpilased: a) omavad üldteadmisi onomastikast (nimeuurimisest) ja nimede etümologiseerimisest; b) tunnevad nimeliike ja nende eripärasid, oskavad tuua asjakohaseid näiteid, c) oskavad analüüsida nimekooslusi ja märkavad neis toimunud muutusi, d) oskavad nimetada tähtsamaid piirkondlikke koha- ja isikunimede erijooni, e) teavad Lõuna-Eesti tähtsamate kohanimede päritolu. Kursust õpetavad külalisõppejõududena Võru Instituudi teadurid Mariko Faster ja Evar Saar.\nKursus on mõeldud nii bakalaureuse-, magistri- kui ka doktoriõppe üliõpilastele. Osalema on oodatud mis tahes eriala üliõpilased. Kursus on eriti sobiv keeleteaduse, ajaloo ja geograafia erialade üliõpilastele."}