{"KURSUSE_NIMI": "Filosoofia kui elulaad: stoitsism kohtub budismiga", "KURSUSE_KOOD": "FLFI.01.126", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Kursus käsitleb stoikute ja budistliku filosoofia ja eetika aluspõhimõtteid. Kursusel on nii teoreetiline kui ka praktiline osa: me katsetame mõningaid vaimseid praktikaid, mille sihiks on toetada vastavate eetiliste hoiakute mõistmist ja ellurakendamist ning aidata kaasa hea ja mõtestatud elu elamisele.Objectives/eesmärkid:  Selle kursuse eesmärgid on: * tutvustada stoikute ja budistliku filosoofia põhimõisteid ja aluspõhimõtteid; * näidata stoikute ja budistliku filosoofia relevantsust tänapäeva maailmas; * toetada stoikute ja budistliku filosoofia ellurakendamist, võimaldades õppijatel kursusel tutvustatud ideid oma elus katsetada ja osaleda praktikates, mille sihiks on õppija elu positiivselt mõjutada;  * harjutada lääne ja ida filosoofiate võrdlevat analüüsimist, arendades võrdlevat ja kriitilist lähenemist stoikute ja budistlikule filosoofiale.Learning outcomes/õpiväljund:  Kursuse läbinud üliõpilane: * on süvitsi uurinud mõningaid stoikute ja budistliku filosoofia võtmemõisteid, alusprintsiipe ning praktikaid ja suudab neid selgelt sõnastada; * on rakendanud mõningaid stoikute ja budistliku filosoofia tarkusi oma igapäevaelus ning suudab vastavaid harjutusi kasutada isikliku arengu ja eneserefleksiooni tööriistadena; * on võimeline kriitiliselt analüüsima ja võrdlema stoikute ja budistlikku filosoofiat, tuvastades nii ühisjooni kui ka erinevusi nende lähenemiste võtmekontseptsioonides (nt seoses arusaamadega õnnest, kannatusest, \"mina\" olemusest jne);  * on täiustanud oma suhtlemis- ja argumenteerimisoskusi arutelude ja kirjalike tööde käigus;  * on võimeline tuvastama praktikavõimalusi seoses kursusel omandatud oskustega."}