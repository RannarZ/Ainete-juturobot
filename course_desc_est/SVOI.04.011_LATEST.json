{"KURSUSE_NIMI": "Hagita menetlus", "KURSUSE_KOOD": "SVOI.04.011", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "KOHUSTUSLIKUD_EELDUSAINED": ["Tsiviilkohtumenetlus"], "SOOVITUSLIKUD_EELDUSAINED": [], "HINDAMISSKAALA": "grade", "KIRJELDUS": "Õpitakse süvendatult tundma hagita menetluse olemust, menetluspõhimõtteid ja hagita menetluse erinevaid liike.\nSamuti omandatakse hagita menetluse algatamiseks, hagita asja läbivaatamiseks, menetluses osalemiseks ning asjaolude ja tõendite esitamiseks, kogumiseks ning hindamiseks vajalikke oskusi vastavalt kohtuniku, avaldaja, puudutatud isiku ja menetlusse kaasatud kolmandate isikute seisukohast.\nÕpitakse esitama ja kaitsma oma materiaalõigusel põhinevaid seisukohti avalduse ja määruse koostamise ülesande abil kirjalikult ja kohtuistungit jäljendaval harjutusistungil suuliselt. Samuti tutvutakse põgusalt hagita menetluses tehtud lahendi edasikaebamise võimalustega. Lisaks omandatakse algtasemel ettekujutus e-toimiku tähendusest ja selle kasutusvõimalustest.Objectives/eesmärkid:  Kursuse esimene eesmärk on anda süvendatud teadmised tsiviilkohtumenetlusest hagita menetlust puudutavas osas ja praktilised oskused hagita menetluses osalemiseks, sh menetlusdokumentide koostamiseks. Kursuse teine eesmärk on õpetada seostama materiaalõigust ja menetlusõigust, korrates ja kinnistades üliõpilase teadmisi ja oskusi tsiviilõiguse üldosast, asja-, ühingu-, perekonna- ja pärimisõigusest.Learning outcomes/õpiväljund:  Õppeaine läbinud õppija: Teab hagita menetluse otstarvet ja erisusi võrreldes hagimenetlusega Tunneb hagita menetluse olemust ja põhimõtteid Oskab tõlgendada tsiviilkohtumenetlusnorme ja hagimenetluse ning hagita menetlust reguleerivaid õigusnorme ja määratleda, millist normi tuleb konkreetsel juhul kohaldada üldnormina ja millist erinormina Tunneb hagita menetluse liike ja menetlusreegleid Oskab seostada materiaalõigust menetlusõigusega hagita menetluses vajalikus ulatuses Tunneb menetlusdokumentide koostamise põhimõtteid ja oskab koostada lihtsamaid menetlusdokumente algtasemel Oskab esitada ja kaitsta oma seisukohti nii kirjalikult menetlusdokumentides kui ka suuliselt kohtuistungil Omab ettekujutust e-toimiku tähendusest ja kasutusvõimalustest"}