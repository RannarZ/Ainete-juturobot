{"KURSUSE_NIMI": "Pärimuse ja kultuuripärandi teoreetilised käsitusviisid", "KURSUSE_KOOD": "HVKU.04.006", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "kevad", "OPPETYYP": "päevaõpe", "TUNDIDE_JAOTUS": {"lecture": 18, "practice": 2, "seminar": 8, "colloquium": 0, "web_learning": 0, "independent_work": 128, "individual_work": 0, "internship": 0}, "HINDAMISSKAALA": "pass", "KIRJELDUS": "1) Kultuuripärandi ja vaimse kultuuripärandi kategooriate päritolu ning kujunemine kasvava mõjuga ühiskondlik-kultuuriliseks ja majanduslikuks ressursiks nii kohalikul ja rahvuslikul kui ka rahvusvahelisel tasandil; 2) kultuuripärandi kaasaegsed teoreetilised käsitused ja sellega seotud mõisted (sh representatsioon, mälu, esitus, narratiiv, identiteet, kogukond, migratsioon, hargmaisus, diasporaa); 3) kultuuripärandi ja kitsamalt vaimse kultuuripärandi valdkonda reguleerivad ja suunavad rahvusvahelised konventsioonid (sh UNESCO ülemaailmne kultuuri- ja looduspärandi kaitse konventsioon; UNESCO vaimse kultuuripärandi kaitse konventsioon) ja organisatsioonid (sh UNESCO, WIPO); 4) kesksed kaasaegsed folkloristlikud teooriad, mis aitavad mõista vaimse kultuuripärandi erinevust argikultuurist, selle seoseid individuaalse ja kollektiivse identiteediga ning kultuuripärandi valdkonda iseloomustavaid re- ja dekontekstualiseerimise protsesse; 5) juhtumianalüüsid erinevatest geograafilistest ja ühiskondlik-kultuurilistest kontekstidest, mis selgitavad kultuuripärandi rakendusvõimalusi kodanikuühiskonnas, avalikus sektoris, turisminduses ja teistes ettevõtluse harudes, tüüpilisi huvide konflikte erinevate osapoolte vahel ning võimalusi nende eetiliseks lahendamiseks.Objectives/eesmärkid:  Kursuse eesmärk on anda üliõpilastele faktilised ja teoreetilised teadmised ning sõnavara kultuuripärandi ja kitsamalt vaimse kultuuripärandi valdkonna protsesside, osapoolte ja suhete kirjeldamiseks ja analüüsimiseks kohalikul, rahvuslikul ja rahvusvahelisel tasandil; valdkonna suunamiseks vajalik võime mõista vaimse kultuuripärandi eripära ja erinevust folkloorist ning professionaalsest kultuurist; laiaulatuslik ettekujutus pärimuse ja kultuuripärandi funktsioonidest ja rakendusvõimalustest ühiskonna erinevates sektorites, pärandirakendustega kaasnevatest potentsiaalsetest probleemidest ja nende eetilistest lahendustest; arendada üliõpilaste erialast eneseväljendusoskust ja rühmatööks vajalikke oskusi.Learning outcomes/õpiväljund:  Õppeaine läbinud õppija: Kursuse läbinud üliõpilane: 1) omab ülevaadet kultuuripärandi ja vaimse kultuuripärandi kategooriate kujunemisloost ning peamistest rahvusvahelistest organisatsioonidest ja raamdokumentidest, mis suunavad pärandiloome protsesse; 2) orienteerub kultuuripärandi valdkonna kesksetes käsitusviisides ja mõistetes;  3) tunneb folkloristika olulisemaid kaasaegseid teoreetilisi lähtekohti ning oskab nende toel kriitiliselt analüüsida rahvakultuuri, professionaalse kultuuri ja kultuuripärandi suhteid globaalse kapitalismi tingimustes; 4) omab laiapõhjalist ettekujutust pärimuse ja kultuuripärandi funktsioonidest ja rakendusvõimalustest individuaalses ja kollektiivses identiteediloomes ning ühiskonna erinevates sektorites nii kohalikul, rahvuslikul kui ka rahvusvahelisel tasandil; 5) oskab identifitseerida kultuuripärandi väljal tegutsevaid osapooli (sh riigi ja kohaliku omavalitsuse esindajad, kohalik kogukond, eraettevõtjad, haritlaskond, kodanikuaktivistid), erinevusi ja ühisosa nende tegevuses ja huvides; 6) omab ettekujutust kultuuripärandi valdkonna tüüpilistest konfliktsituatsioonidest (sh autoriõigusega seonduv) ning võimalustest probleeme ennetada ja eetiliselt lahendada."}