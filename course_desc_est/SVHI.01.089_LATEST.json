{"KURSUSE_NIMI": "Ettevõtlus ja ettevõtlikkus õpetajatöös", "KURSUSE_KOOD": "SVHI.01.089", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "pass", "KIRJELDUS": "Õppijad saavad baasteadmised ettevõtlusest, selle eri vormidest, ettevõtlusprotsessist ja -keskkonnast. Aine käigus hinnatakse enda praegusi oskusi tegutsemaks ettevõtja või ettevõtliku töötajana; kavandatakse meeskonnatööna ärimudel, analüüsitakse seda lähtuvalt ettevõtluskeskkonna mõjudest ning esitletakse lõpptulemust teistele meeskondadele; antakse ülevaade Eesti ettevõtlusõppe võrgustikust ning kavandatakse tegevusi ettevõtliku hoiaku kujundamiseks ja arendamiseks nii endal kui ka õpilastel.Objectives/eesmärkid:  Õppeaine eesmärgiks on: 1) analüüsida ettevõtluse rolli ühiskonnas ja mõista ettevõtluspädevust; 2) lähtuvalt riiklikust õppekavast kujundada arusaam ettevõtlusega seotud tegevuste (planeerimine, ettevõtte loomine, majandustegevus, turundus, juhtimine) olulisematest aspektidest ja kasutada teadlikult saadud teadmisi koolitunnis; 3) võimaldada üliõpilastel meeskonnatööna valitud idee alusel planeerida ettevõtlusprotsessi, kavandada ärimudelit ja toetada neid nii ettevõtjaks kui ka ettevõtlikuks õpetajaks saamisel; 4) anda ülevaade Eesti ettevõtlusõppe võrgustikust ning ettevõtlusõppe meetoditest.Learning outcomes/õpiväljund:  Aine läbinud üliõpilane: 1)\ton analüüsinud enda rolli ettevõtlusprotsessis; 2)\ttunneb majanduse ja ettevõtluse mõisteid, eri ettevõtlusvorme ja ettevõtte loomise protsessi; 3)\ton analüüsinud ettevõtluspädevuse alapädevusi; 4)\ton kavandanud meeskonnatööna ärimudeli; 5)\ton analüüsinud kavandatud ärimudelit kehtivas ettevõtluskeskkonnas; 6)\ton esitlenud argumenteeritult oma äriideed ja kavandanud tagasiside põhjal arendusvõimalused; 7)\ton osalenud aktiivselt meeskonna töös ning analüüsinud saadud kogemust; 8)\toskab planeerida tegevusi õpilaste ettevõtlus- ja ettevõtlikkuspädevuse kujundamiseks ning arendamiseks; 9)     on kirjeldanud oma õpikogemust kogu kursuse vältel."}