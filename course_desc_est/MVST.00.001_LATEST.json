{"KURSUSE_NIMI": "Hambaarsti integreeritud praktikum I", "KURSUSE_KOOD": "MVST.00.001", "EAP": 12, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "pass", "KIRJELDUS": "Üliõpilaste kliinilise praktilise töö  käigus toimub  suu- ja hambahaiguste diagnostika ja ravi kompleksselt kogu semestri jooksul. Üliõpilane teostab patsiendile suu- ja hambahaiguste ravi ja hammaste proteesimise protseduure. Täiendavalt õpitakse diagnoosima ja ravima suulimaskesta haigusi; mitmikpatoloogiaga haigete kompleksse ravi printsiipe sh hammaste ülemäärase kulumise; alalõualiigese ja omandatud ning kaasasündinud näo-lõualuude defektide proteetilist ravi; laste ja geriaatriliste patsientide proteetilist ravi. Kompleksesse raviplaani on integreeritud hambutuse ravi implantaatidega, oklusiooni korrastamine, immediaat- ja lahasproteeside valmistamine. Üliõpilane teeb iseseisvalt kliinilist tööd, analüüsib igat oma raviplaani ja tööetappi praktikat juhendava õppejõuga, tagasisidestatud protseduurid kannab oma e-portfooliosse.Objectives/eesmärkid:  Õpitakse diagnoosima ja ravima suuõõne limaskesta haigusi; teostama järjest keerukamaid parodondi haiguste, kaariese ja juureravi protseduure; käsitlema patsienti suu- ja hambahaiguste aspektist terviklikult, osates planeerida ja teostada tõenduspõhist kompleksravi patsientidele integreerides ja rakendades erinevates ainetes õpitut.Learning outcomes/õpiväljund:  Üliõpilane\n- oskab diagnoosida ja ravida suu limaskesta ja parodondi haigusi, koostada raviplaani ja teostada restauratiivse hambaravi erinevaid protseduure komplitseeritud ravijuhtude korral seades esikohale patsiendi vajadused;\n- oskab professionaalselt suhelda patsientide ja meditsiinipersonaliga;\n- tunneb  erinevate patoloogiliste protsesside mõju stomatognaatsele süsteemile; \n- koostab interdistsiplinaarse raviplaani tundes erinevate patoloogiatega haigete ravivõimalusi;\n- tunneb hambaproteeside valmistamisega seotud täiendavaid ja kaasaegseid diagnostilisi võimalusi, materjale, konstruktsioone ja hambaproteeside biomehaanilist olemust; \n- oskab kavandada ja teostada fikseeritud ja suust eemaldatavate proteeside valmistamiseks vajalikke raviprotseduure;\n- on võimeline hindama suuõõne ja stomatognaatse süsteemi terviklikku seisundit seoses hammaste osalise ja täieliku kaotuse, alveolaarjätkete, skeleti ja näo pehmete kudede kaasasündinud ja omandatud defektidega; \n- tunneb implantatsioonravi võimalusi ja riske;\n- orienteerub laste ja noorukite, samuti eakate inimeste proteetilise raviga seotud probleemistikus."}