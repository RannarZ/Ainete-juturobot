{"KURSUSE_NIMI": "Poliitiline osalus", "KURSUSE_KOOD": "SVJS.00.100", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Poliitiline osalus uurib, kuidas inimesed mõtlevad, tajuvad ja käituvad poliitilises protsessis ja poliitika suhtes. Kursus käsitleb peamisi poliitilise osaluse ja käitumise uurimisvaldkondi nagu avalik arvamus, poliitiline teadlikkus, erinevate toimijate (alates kodanikust kuni poliitilise eliidini) osaluse strateegiad, vormid ja viisid, kultuuri ja meedia mõju poliitilisele käitumisele, eliidi mõju massile ja vastupidi.  \nKursus juhatab laiahaardeliselt sisse poliitikas osalemise, poliitilise käitumise ja poliitika kogemise erinevatesse vormidesse (mis motiveerib olema erakonna liige, kes ja kuidas esindab minu huve poliitikas, milliseid strateegiaid kasutada organisatsioonilistes võimusuhetes, kuidas aitab ekspert-staatus tõejärgses avalikus arvamuskujunduses, kuidas mõjutada poliitilist eliiti jms) läbi toimijate praktiliste kogemuste, kaalutluste ja valikute poliitilise osaluse institutsioonides.\nKursus arendab empiirilise andmeanalüüsi oskusi, millega uurida erinevate toimijate, eliidi ja massi poliitilist osalust ja käitumist.Objectives/eesmärkid:  Anda ülevaade poliitilise osaluse institutsioonidest, vormidest ja oskustest valijana, esindajana, partei liikmena, poliitilise juhina, sotsiaalse liikumise, võrgustiku ja huvigrupi esindajana, (mõttekoja) eksperdina, eliidina ja avaliku arvamuse kujundajana. Anda võrdleva poliitika raamistikus ülevaade poliitilist osalust kujundavatest aspektidest ja protsessidest nagu poliitiline informeeritus ja teadlikkus, sotsialiseerumine, ühiskondliku struktuuri korraldamine, poliitiliste hoiakute ja uskumuste mustrid, polariseerumine, parteilisus, õiglus, ressursijaotus, avalik diskursus, avaliku arvamuse kujunemine, huvide koondumine, päevakorraseade, grupikäitumine ja -psühholoogia (sh isiksuse tüübid) inimkooslustes (sh sotsiaalsetes liikumistes ja erakondades), võim, konsensus ja konflikt, demokraatia innovatsioon (deliberatiivse, otse- ja osalusdemokraatia uued osalus-institutsioonid ja -vahendid nagu rahvahääletused, mini-publikud, kaasav eelarve), poliitilise kultuuri, meedia ja poliitiliste kampaaniate mõju poliitilisele käitumisele, poliitilise eliidi ja massi interaktsioon. Anda poliitilise osaluse analüüsiks vajalikud teoreetilised teadmised ning arendada temaatilise empiirilise andmeanalüüsi oskusi.Learning outcomes/õpiväljund:  Kursuse edukalt läbinud üliõpilane: - teab ja mõistab, mis kaalutlustel osalevad inimesed demokraatliku ühiskonna erinevates protsessides, institutsioonides, gruppides ja rühmitustes; - on teadlik sellest, millistel erinevatel viisidel ja erinevates institutsioonides inimesed tänapäeva poliitikas osalevad; - mõistab peamisi poliitilist osalust ja käitumist mõjutavaid protsesse ja institutsioone ning kaalutlusi ja taktikaid, mis teevad poliitilise osaluse mõjusaks; - oskab võrdlevalt analüüsida valitud poliitilise osaluse alaliiki kas toimija (indiviid, grupp, võrgustik, ekspert liikumine) ja/või struktuuri (nt uskumuste ja hoiakute mustrid) vaatest."}