{"KURSUSE_NIMI": "Kestlikud linnapiirkonnad globaalmuutuste tingimustes", "KURSUSE_KOOD": "LTOM.02.066", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Ainekursuse raames käsitletakse linnapiirkondade ökoloogilise ja sotsiaalse kestlikkusega seotud tegureid globaalmuutuste kontekstis, avades inimeste rolli linnade sotsio-ökoloogilistele süsteemidele, elukeskkonna kujunemisele ja elukeskkonna kvaliteedi mõjule inimese tervisele ja heaolule. Kursusel lõimitakse linnade kestlikkuse jaoks kriitilised klimaatilised, ökoloogilised, ühiskondlikud, individuaalsed ja tehiskeskkonnaga seotud tegurid ühte raamistikku. Läbivalt käsitletakse võimalikke ruumiloome lahendusi ja sekkumismeetmeid soovitud muutuste ellu kutsumiseks, tutvutakse kestlike linnade mudelitega, kestlikkust tagavate looduspõhiste ja tehnoloogiliste lahendustega, ressursside ringlust tagavate süsteemidega ja tegeletakse tulevikulinnade kontseptsioonidega. Kursust läbib rühmatöö kohalike omavalitsuste põhiste näidisprobleemide analüüsimiseks ja sekkumiste planeerimiseks.Objectives/eesmärkid:  Ainekursuse eesmärk on avada linnapiirkondade kestlikkusega seotud probleemistik globaalmuutuste kontekstis, sidudes omavahel linnakeskkonna ökoloogilised, klimatoloogilised, sotsiaalsed, kultuurilised ja individuaalsed tegurid. Kursuse läbiv teema on tiheasustusalade jätkusuutlik planeerimine ja haldamine globaalmuutuste ajastul, mil peab üheaegselt tagama erinevate väljakutsete lahendamise kiirelt muutuvate keskkonnatingimuste ja ühiskondlike protsesside kontekstis. Kursus põimib erinevad teadusvaldkonnad interdistsiplinaarseks lähenemiseks, mis võimaldab mõista, arvestada ja juhtida tiheasustusaladel 21. sajandi jooksul toimuvaid nähtusi. Ainekursuse raames käsitletakse uudseid kestliku linnaplaneerimisega seotud põhimõtteid ja praktikaid, mis arvestavad vajadusega tagada linnakeskkonnas paindlikud reageeringud ühiskondlikele protsessidele (sh rändesurvele), tagada keskkonda ja selle muutumist arvestav säästlik ning ringlev ressursikasutus, kliimamuutuse leevendamine ning sellega kohanemine ning elurikkuse ja looduse hüvede säilimine ning taastamine. Seejuures käsitleb kursus kestliku ruumiloome põhimõtteid, sekkumismeetmete kavandamist ja nende võimaliku mõju kriitilist hindamist.Learning outcomes/õpiväljund:  Ainekursuse läbinud tudeng:  *\tmõistab kestlike linnapiirkondade kontseptsiooni, strateegilist raamistikku, komponente ja eelduseid;  *\ttunneb linnade füüsilise (sh elurikkus, looduse hüved, kliima, saaste, helid) ja sotsiaalse (sh rahvastikurühmade paiknemine ja tegevuskohad, liikumistaristu, teenuste kättesaadavus) keskkonnaga seotud tegureid, nende kujunemist, ajalis-ruumilist muutlikkust ning mõju inimeste tervisele ja heaolule; tunneb linnaökoloogia põhimõtteid ja oskab neid oma töös rakendada;  *\toskab asetada tiheasustusalade planeerimise ja haldamise globaalmuutuste konteksti ning arvestada muutuvate sotsiaalsete, klimaatiliste ning ökoloogiliste tingimuste mõju linnakeskkondade kestlikkusele ja elukeskkonna kvaliteedile; tunneb kestliku ruumiloome põhimõtteid ja oskab planeerida sekkumismeetmeid sõltuvalt probleemi sisust, ruumilisest tasandist ja sidusgruppidest; *\toskab ruumiloomes ja planeerimises põimida sotsiaalseid, tehnoloogilisi ja looduspõhiseid lahendusi ning rakendada neid erinevate tiheasustusalade arengu ja kujunemisega seotud väljakutsete lahendamises; *\toskab sekkumiste planeerimisel ja tulemuslikkuse hindamisel kriitiliselt hinnata võimalikke kaasuvaid mõjusid ning arvestada ebakindlate kliima- ja rahvastikumuutuste kontekstiga."}