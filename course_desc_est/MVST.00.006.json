{"KURSUSE_NIMI": "Suutervise edendamine", "KURSUSE_KOOD": "MVST.00.006", "EAP": 1, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": false, "SEMESTER": "kevad", "OPPETYYP": "päevaõpe", "TUNDIDE_JAOTUS": {"lecture": 0, "practice": 0, "seminar": 0, "colloquium": 0, "web_learning": 0, "independent_work": 26, "individual_work": 0, "internship": 0}, "HINDAMISSKAALA": "pass", "KIRJELDUS": "Kursus on koostatud Tartu Ülikooli hambaarstiteaduse instituudi õppejõudude poolt. Kursuse toimumise ajal hoiab silma peal Riina Runnel. Teie küsimustele annavad vastuseid meie erinevate erialade spetsialistid.\nSügissemestri käigus täiendavad üliõpilased oma teadmisi suu- ja hambahaiguste olemusest ja ennetusest ning õpivad suutervisealaste teadmiste edasiandmist erinevatele sihtgruppidele. Tõstame ausse nõustamise oskuse vajalikkuse arsti praktikas. Tegemist on kombineeritud kursusega, mis koosneb auditoorsest õppest, e-loengutest, praktikumist ja seminarist. Kursus sisaldab tudengi valikul kas suutervisealase loengu pidamist või artikli kirjutamist. \n\nKevadsemestril on aine 100% veebipõhine. Üliõpilane tutvub materjalidega, esitab kodutöö, lahendab situatsioonülesandeid ning sooritab testid (hindamine on mitteeristav). On vaja tutvuda nii Moodles kui ka veebilehel aadressiga www.suukool.ee oleva materjaliga. Uute hambapastade kohta leiate lisainfot antud materjalide hulgast. Ülesannete kirjeldused on toodud kursuse avalehel. Lõpuks tuleb sooritada lõputest. Test on sooritatud positiivselt, kui 100% vastustest on õiged. Lõputesti saab sooritada piiramatu arv kordi.\nLoodame, et edaspidi käite ise ja soovitate ka oma sõpradel-tuttavatel külastada hambaarsti kaks korda aastas.\nAlustan kursuse tutvustamist moodsa vanasõnaga: \"Aita ennast ise, siis aitab sind ka hambaarst.\"\nTeadmised hammaste hoolduse eripära kohta erinevatel eluperioodidel võiksid olla igal inimesel, et hoolitseda enda ja oma lähedaste eest. Lihtsustatud ülevaade muutustest suulimaskestal võiks aidata inimestel kiiremini jõuda hambaarstile. Väiksemad mured - lihtsamad lahendused.\nEestis tuleb täiskasvanute hambaravi puhul rääkida ka rahast. Samas laste hammaste ravi eest tasub Eesti Haigekassa ja ka seda suurepärast võimalust ei kasutata maksimaalselt.\nKokkuvõtteks: loodame teile anda ülevaate hambaraviga seotud teemadest.Objectives/eesmärkid:  Suu tervise ja haiguste ennetamise kohta esitatud informatsioon on vajalik igale kõrgharidusega inimesele. Eesmärgiks on teadmiste omandamine hambahaiguste vältimisest, millised on hambaravi võimalused ja milline on hambaravi teenuste eest tasumine. Õpetada baasteadmisi suutervisealaste teadmiste edasiandmisest (k.a loengu vormis) nii lastele kui täiskasvanutele.Learning outcomes/õpiväljund:  Kursuse lõpetanu\n* teab hambahaiguste vältimise võimalusi\n* teab täpselt, milliste hambaraviteenuste eest tasub Eesti Haigekassa ja milliseid hüvitisi makstakse\n* teab rohkem hambaravi võimalustest ja vajadustest eri eluperioodidel\n* saab kasutada kursuse materjalide hulgas olevaid faile, et õpetada väikelapsele, algklassiõpilastele õiget toitumist ja hammaste pesemist\n* oskab pakkuda suutervisealast loengut lasteaeda või kooli ja loengut seal ka läbi viia\n* oskab koostada loenguplaani\n* okab kasutada loengu läbiviimiseks õppevahendeid (pildid, näitlikustav materjal, slaidiprogramm)"}