{"KURSUSE_NIMI": "Uurimismeetodid materjaliteaduses", "KURSUSE_KOOD": "LTFY.02.016", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Kursus (loengud, seminarid, praktilised tööd) on mõeldud materjaliteaduse bakalaureuse ja keemia ning füüsika magistriastme üliõpilastele ning laiale magistrantide ja doktorantide ringile bioloogia, geoloogia, arheoloogia, meditsiini jt. erialadel, kelle uurimistöö on seotud tahkis- või tahkestatud objektide karakteriseerimisega milli-, mikro- ja/või nanomeetrilises skaalas ning pinna, pinnaaluse kihi ja pinnal asuvate kilede/katete lokaalse karakteriseerimise ja analüüsiga. Antud kursuses antakse esmane ülevaade optilise mikroskoopia, teravikmikroskoopia (skaneerivate tunnel-, aatomjõu-, optilise lähivälja mikroskoopia) ja elektronmikroskoopia (skaneeriv ja läbivalgustav elektronmikroskoopia), fotoelektron- ja sekundaarsete ioonide mass-spektromeetria ning -mikroskoopia põhimõtetest, aparatuurist ja rakendustest. Praktikumis tehakse tutvust optilise-, aatomjõu- ja skaneeriva elektronmikroskoopidega, , röntgenfluorestsents spektromeetriga ja objektide ettevalmistusega.Objectives/eesmärkid:  Tutvustada üliõpilastele kaasaegseid tahkismaterjalide mikroskoopilisi ja füüsikalisi analüütilisi meetodeid nagu optiline mikroskoopia, teravikmikroskoopia, skaneeriv- ja läbivalgustav elektronmikroskoopia, röntgenmikroanalüüs ja -fluorestsentsanalüüs, fotoelektronspektroskoopia ja sekundaarsete ioonide mass-spektromeetria. Samuti anda üliõpilastele esmased praktilised kogemused tööks peegeldava optilise-, skaneerivate elektron- ja teravikmikroskoopidega ning röntgenfluorestsents spektromeetrigaLearning outcomes/õpiväljund:  Selle mooduli läbimise tulemusel üliõpilane:\n1.\tTeab mikroskoopia ja füüsikalise analüüsi põhimeetodeid ning kasutab korrektselt (nii suuliselt kui kirjalikult väljendades) mikroskoopia ja füüsikalise analüüsi põhitermineid nii eesti kui inglise keeles.\n2.\tTeab kasutatava vaakumtehnika põhitõdesid;\n3.\tTeab ja saab aru optilise-, skaneeriva- ja läbivalgustava elektron- ja teravikmikroskoopide, fotoelektronspektromeetrite ja sekundaarsete ioonide mass-spektromeetrite tööpõhimõtetest ja teab nende seadmete rakendusalasid, kus ja milleks antud tüüpi seadmeid kasutatakse;\n4.\tSaab esmased praktilised kogemused tahkisobjektide karakteriseerimiseks optilise-, aatomjõu- ja skaneeriva elektronmikroskoobiga ning röntgenfluorestsents spektromeetriga, ja uurimisobjektide ettevalmistamisega.\n5.\tOskab valida sobiva füüsikalise analüüsi meetodi antud analüütilise probleemi lahendamiseks ning (suuliselt ja kirjalikult) põhjendada, miks valis antud füüsikalise analüüsi meetodi antud probleemi lahendamiseks.\n6.\tOskab interpreteerida praktikumide käigus saadud andmeid ja neid esitada.\n7.\tOskab kasutada teadusartiklite andmebaase otsimaks sobilikke teadusartikleid."}