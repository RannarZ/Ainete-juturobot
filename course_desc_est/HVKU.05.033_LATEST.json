{"KURSUSE_NIMI": "Uuema maailmakirjanduse seminar", "KURSUSE_KOOD": "HVKU.05.033", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Seminari teema varieerub: keskendutakse ühele konkreetsele 19. sajandist kuni tänapäevani pärit kirjandusnähtusele (žanrile, vormile, voolule, tekstile, autorile), mida analüüsitakse süvitsi, rakendades erinevaid tekstitõlgendusmeetodeid ja teooriaid. Ühe nähtuse analüüsi kaudu teadvustatakse samas üldisemaid ajastu kunstilisi ja ideelisi suundumusi ja seoseid eri kirjanduste vahel. Seminari käsitlusviis on võrdlev: otsitakse võrreldavaid nähtusi nii sünkroonselt, sama aja teistest kirjandustest, kui ka diakroonselt (sarnaseid nähtusi varasemas ja hilisemas kirjanduses), kasutades võrdleva kirjandusteaduse lähenemisnurka ja meetodeid.Objectives/eesmärkid:  Õpitakse võrdlevalt, nii sünkroonselt kui ka diakroonselt analüüsima kirjandusteoseid, paigutama neid ajaloolisse ja kirjandusloolisse konteksti, edendatakse lähilugemise meetodi ja tekstianalüüsi oskustLearning outcomes/õpiväljund:  Üliõpilane:\n* täiustab lähilugemise ja kirjandusteoste võrdleva analüüsi oskust;\n* oskab analüüsida kirjandusteoseid mitmeaspektiliselt, käsitleda selle vormi (sh luule puhul värsimõõt, riimid, stroofika), teemasid ja motiive, kujundeid ja leksikat, pöörata tähelepanu jutustajale või lüürilisele subjektile\n* oskab näha seoseid tekstide vahel nii diakroonsel teljel kui ka sünkroonsel tasandil, mõista teose tekstuaalseid suhteid (kontekst, inter- ja paratekstid)\n* oskab mõtestada kirjandusteost oma ajastu mõtte- ja kunstiliste voolude taustal, tajudes kirjanduslikke ülekandeid ja mõjusid; märkab ka kirjandusprotsessi pidevust"}