{"KURSUSE_NIMI": "Keskaeg", "KURSUSE_KOOD": "FLAJ.07.004", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 44, "practice": 0, "seminar": 9, "colloquium": 0, "web_learning": 0, "independent_work": 103, "individual_work": 0, "internship": 0}, "HINDAMISSKAALA": "grade", "KIRJELDUS": "FLAJ.07.004 Keskaeg on üks neljast Tartu Ülikooli ajaloo bakalaureuse õppekava alusmooduli õppeainest. Õppekava alusmooduli konkreetsetele epohhidele keskenduvate õppeainete (FLAJ.07.002 Vanaaeg, FLAJ.07.004 Keskaeg, FLAJ.07.025 Uusaeg, FLAJ.06.005 Uusim aeg) eesmärgiks on anda üliõpilasele vajalikud alusteadmised inimkonna ajaloo kui terviku uurimiseks, tõlgendamiseks ja mõistmiseks. Vastavalt annab õppeaine tervikliku ülevaate keskajast kui ühest Euroopa ajaloos olulisest ajajärgust, s.o: teadmised olulisimatest ajaloosündmustest, isikutest ja ühiskondlikest arengutest ning nende mõistmiseks ja tõlgendamiseks vajalikust eriala- ja ainespetsiifilisest oskussõnavarast.\n\n2024/2025. ÕPPEAASTAL ÕPPEAINET EI LOETA.Objectives/eesmärkid:  1. anda terviklik ülevaade ja teadmised keskaegse Euroopa ajaloost, s.o Euroopa ajaloo kui terviku mõistmiseks olulistest ajaloosündmustest, ühiskondlikest arengutest ja nende kaasaegsest kultuurilisest ja poliitilisest taustast;\n2. tutvustada ja õpetada keskaegse Euroopa olulisimaid ajaloosündmuseid ning selgitada nende kaasaegset kultuurilist ja poliitilist tausta ning mõju;\n3. anda teadmised keskaegse Euroopa sündmus- ja kultuurilugu enim mõjutanud isikutest;\n4. õpetada erialast oskussõnavara ning harjutada ja kinnistada selle aktiivset kasutamist kõnes ja kirjas;\n5. anda teadmised ja oskused iseseisvaks tööks erialase teaduskirjanduse ning keskaegsete tõlgitud ja publitseeritud allikatega;\n6. harjutada ja süvendada erialaste teadmiste ja oskussõnavara kasutamist suulises ja kirjalikus eneseväljenduses.Learning outcomes/õpiväljund:  Õppeaine edukalt läbinud üliõpilane:\n1. mõistab ja oskab selgitada keskaja kui ajastu rolli ja eripära Euroopa ajaloolises arengus;\n2. teab keskaegse Euroopa ajaloo olulisimaid ajaloosündmuseid ja ühiskondlikke arenguid ning oskab selgitada nende kaasaegset kultuurilist ja poliitilist tausta ja mõju;\n3. teab keskaegse Euroopa sündmus- ja kultuurilugu enim mõjutanud isikuid ja oskab selgitada nende ajaloolist tähtsust;\n4. valdab erialast oskussõnavara ning oskab seda erialases töös korrektselt rakendada;\n5. on omandanud oskuse töötada iseseisvalt erialase teaduskirjanduse ja keskaegsete tõlgitud tekstidega;\n6. on omandanud kogemuse kasutada erialaseid teadmiseid ja oskussõnavara seisukohtade põhistamisel ja argumenteeritult esitamisel kõnes ja kirjas. 2024/2025. ÕPPEAASTAL ÕPPEAINET EI LOETA."}