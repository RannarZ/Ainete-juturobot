{"KURSUSE_NIMI": "Eesti ja soome-ugri keeleteaduse erialapraktika", "KURSUSE_KOOD": "HVEE.00.015", "EAP": 6, "KURSUSE_TYYP": "Praktika", "KURSUSE_KEELED": ["eesti keel"], "VOTA": true, "HINDAMISSKAALA": "pass", "KIRJELDUS": "Praktika läbimiseks on kaks võimalust: \n1) Tee praktika ühes jaos ja ühes asutuses. Selleks registreeri end \"Eesti ja soome-ugri keeleteaduse erialapraktika\" ainesse. Kui soovid praktikat alustada keset semestrit või nt suvel, siis kirjuta praktika õppejõule Maria Reilele (maria.reile@ut.ee). \n2) Täida kogu õppeperioodi vältel praktikaportfooliot ehk tee mitmesugust praktikat mitmes asutuses. Selleks kirjuta praktika õppejõule Maria Reilele (maria.reile@ut.ee). Praktikaainele pole end vaja registreerida, kui plaanid praktika läbimiseks vajaminevad tööd-tegevused pikema aja peale kui üks semester. \n\nPraktikakohtade loendi, praktikapäeviku ja -portfoolio jm leiab \"Eesti ja soome-ugri erialapraktika\" Moodle'i õpijuhendist. Moodle'ile pääsevad kõik ligi, selleks ei pea ainele ega Moodle'isse registreeritud olema.Objectives/eesmärkid:  Erialapraktika eesmärk on anda üliõpilasele omandataval peaerialal praktiline töökogemus väljaspool ülikooli või erandjuhul mõnes selle allasutuses. Praktika käigus arendab üliõpilane individuaalselt erialaseid ja erialaüleseid teadmisi ning praktilisi oskusi, aga ka ennastjuhtiva õppija ja inimestega seotud oskusi. Praktika käigus suureneb üliõpilase teadlikkus võimalustest kujundada karjääri oma erialal ning humanitaarteaduste ja kunstide valdkonnas laiemalt.Learning outcomes/õpiväljund:  Praktikant: * rakendab omandatud erialateadmisi ja -oskusi töökeskkonnas, arvestades selle erinõudeid; * täidab süsteemselt ja eesmärgipäraselt praktikaülesandeid;  * arendab suhtlus-, koostöö- ja ajaplaneerimisoskust ning on teadlikum endast, oma erialastest ja inimestega seotud oskustest; * annab praktikajuhendajatele tagasisidet ning analüüsib ja rakendab juhendajatelt saadud tagasisidet; * analüüsib erialast praktikakogemust oma õpingute ja karjäärikujundamise kontekstis ning väärtustab praktikat õppeprotsessi osana."}