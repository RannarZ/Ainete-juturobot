{"KURSUSE_NIMI": "Sissejuhatus nüüdisaegsesse õpikäsitusse", "KURSUSE_KOOD": "SVHI.08.001", "EAP": 4, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "grade", "KIRJELDUS": "Kursus algab kontaktõppega, mille käigus tutvustatakse süsteemselt õppimise metafoore ning nüüdisaegse õpikäsituse kontseptsiooni ja avatakse selle põhikomponendid. Kursus jätkub e-õppes teemade käsitlemisega, tuginedes kursuse õppematerjalidele ja soovitatud kirjandusele. Üliõpilased viivad läbi mikro-uuringu, et mõista, kuidas leida nüüdisaegse õpikäsituse elemente õpisituatsioonides. Üliõpilased analüüsivad uuritud situatsioone ja pakuvad õpitule tuginevalt välja eesmärgile vastavaid alternatiivseid innovaatilisi lahendusi.Objectives/eesmärkid:  Kursus annab üldise süsteemse ülevaate õppimise metafooridest, nüüdisaegsest õpikäsitusest ning neile iseloomulikest õppimise ja õpetamise meetoditest. Lisaks juhatab kursus üliõpilased seotud teaduskirjanduse juurde ning valmistab neid ette omandatud teadmistele tuginevalt haridusinnovatsiooni looma.Learning outcomes/õpiväljund:  Kursuse läbinud üliõpilane: (1) omab süsteemset ülevaadet õppimise metafooridest ja nüüdisaegsest õpikäsitusest ning neile iseloomulikest õppimise ja õpetamise meetoditest; (2) omab üldist ülevaadet probleemilahendamisest, uurimuslikust õppest, koostöisest teadmusloomest, eneseregulatsioonist ja refleksioonist; (3) suhtub vastutustundlikult haridusinnovatsiooni; (4) oskab analüüsida ja kavandada sobivaid õpisituatsioone."}