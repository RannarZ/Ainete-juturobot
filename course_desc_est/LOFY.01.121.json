{"KURSUSE_NIMI": "Füüsika ja tehnika", "KURSUSE_KOOD": "LOFY.01.121", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 32, "practice": 0, "seminar": 12, "colloquium": 0, "web_learning": 0, "independent_work": 34, "individual_work": 0, "internship": 0}, "HINDAMISSKAALA": "pass", "KIRJELDUS": "Üliõpilaste varasemaid füüsikateadmisi eeldamata viiakse nad kiiresti kaasaegse füüsika põhiideedeni (aine ja väli, fermionid ja bosonid, tõrjutusprintsiip, energia minimiseerumine, absoluutkiirus, dualism, määramatus). Matemaatiliste meetodite rakendamise kohta füüsikas tuuakse vastavalt vajadusele markantseid näiteid (diferentseerimine, integreerimine, kompleksarvud), taotlemata käsitluse üldist matemaatilist rangust. Üliõpilased õpivad ka seletama valitud tehniliste seadmete tööpõhimõtet, kasutades korrektselt füüsika termineid.Objectives/eesmärkid:  Tutvustada füüsika rolli indiviidi isikliku maailmapildi kujundamisel ja kaasaegse tehnoloogia füüsikalisi alusprintsiipe.Learning outcomes/õpiväljund:  Aine läbinud üliõpilane: 1. Oskab väljendada füüsikalise maailmapildi alusprintsiipe (näiteks: atomistika, energia minimiseerumine, tõrjutus, absoluutkiirus, dualism, lõtkuprintsiip) ja viidata nende avaldumisele; 2. Oskab loengute kavas toodud mahus selgitada valitud kõrgtehnoloogiliste seadmete tööpõhimõtet, kasutades korrektselt füüsika termineid; 3. Valdab füüsikaliste protsesside kirjeldamiseks vajalikke matemaatilisi võtteid (graafilised meetodid, diferentseerimine ja integreerimine, kompleksarvude kasutamine) ning tunneb peamiste füüsikas esinevate funktsionaalsete sõltuvuste omadusi ja tekke tingimusi (lineaarne, astme-, eksponent- ja harmooniline funktsioon); 4. Oskab arvutada voolutugevusi hargnevate alalis- ja vahelduvvooluahelate eri osades, arvutada pingeid nende ahelate konkreetsetel komponentidel ja neis komponentides eralduvaid võimsusi; oskab joonistada etteantud parameetritega vahelduvvooluahela faasor-diagrammi; 5. Tunneb kaasaegse füüsikalis-tehnoloogilise maailmapildi põhimõisteid aineveebis toodud põhivaraga (30 A4 lehekülge) määratletud tasemel; 6. Suudab lahendada füüsikalisi arvutusülesandeid aine veebipõhise õppesüsteemi näidisülesannetega määratletud tasemel. Täiendavaid võimalusi kontrolltööde ja arvestustöö sooritamiseks pakutakse jaanuaris 2025."}