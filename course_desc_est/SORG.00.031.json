{"KURSUSE_NIMI": "Poliitilised ideoloogiad", "KURSUSE_KOOD": "SORG.00.031", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "kevad", "OPPETYYP": "päevaõpe", "TUNDIDE_JAOTUS": {"lecture": 26, "practice": 0, "seminar": 4, "independent_work": 126, "individual_work": 0, "internship": 0}, "HINDAMISSKAALA": "grade", "KIRJELDUS": "Ideoloogiad on vahendid, milleta ei saa läbi ei üksikisikud, mitteformaalsed võrgustikud, sotsiaalsed liikumised, huvigrupid, erakonnad, riigid ega ka rahvus-vahelised ja -ülesed organisatsioonid. Ideoloogiad liidavad inimesi poliitikaga, aitavad inimestel poliitikat mõista, korrastavad riikide- ja parteidevahelist konkurentsi ja koostööd, organiseerivad poliitikat kohalikul, riiklikul ja riigiülesel tasandil ning annavad sihid ja eesmärgid, mida järgides erinevad poliitilised toimijad (liikumised, huvigrupid, erakonnad, riigid) üritavad tõusta võimule ja-või muuta riiki ja ühiskonda. Et ideoloogiad (liberalism, sotsialism, konservatism, fašism, natsionaalsotsialism, anarhism, feminism, ökologism, mitmekultuurilisus, usuline fundamentalism, vabastusideoloogiad) pakuvad igaüks välja erinevaid ja tihti vastandlikke arusaamu olemasolevast (mis on hästi või halvasti) ja tulevast (kuidas peaks olema), on kursuse eesmärgiks mõtestada ja mõista poliitikas toimuvat lähtuvalt erinevate ideoloogiate vaadetest ja käsitlustest, kõigepealt mõista konstruktiivselt iga ideoloogilist vaadet ning anda seejärel võimalus igale osalejale kujundada välja oma argumenteeritud seisukoht vastava ideoloogia suhtes. Kursuse jooksul koostavad tudengid uurimuse sellest, kuidas ideoloogia (ideologiad) toimib (toimivad) valitud toimija(te) näitel, uurimises kasutatakse võrdlevat meetodit.Objectives/eesmärkid:  *\tAnda ülevaade peamistest tänapäeva poliitilistest ideoloogiatest\n*\tMõista ideoloogiliste mõttevoolude teket, mitmepalgelisust, kokkulangevust ja arengut\n*\tKriitiliselt analüüsida olulisi ideoloogilisi (nii verbaalseid kui kirjalikke) tekste\n*\tKriitiliselt hinnata, kelle huvides/kahjuks konkreetne ideoloogia toimib\n*\tVõrrelda erinevate ideoloogiate teoreetilisi käsitlusi olulistel poliitilistel teemadel (võrdsus, vabadus, õiglus, inimloomus)\n*\tMõtesada ja mõista poliitikas toimuvat lähtuvalt erinevate ideoloogiate vaadetest ja käsitlustest\n*\tMõista ideoloogilisi vaateid konstruktiivselt (lähtuvalt nende lähteeldustest ja vaadetest)\n*\tKujundada välja oma argumenteeritud seisukoht käsitletava ideoloogia suhtes.Learning outcomes/õpiväljund:  Õppeaine läbinud õppija: Kursuse edukalt läbinud üliõpilane:\n- teab ideoloogilisi koolkondi (ja nende alamharusid) ühendavaid ja eristavaid põhiarusaamu ja -hoiakuid\n- tunneb väiteid ja argumentatsioonistiili valitud ideoloogiliste põhiautorite teostes\n- oskab seostada üksikuid poliitilisi nähtusi ja toimijaid laiemate ja üldisemate ideoloogiliste maailmavaadetega\n- oskab ise argumenteerida ideoloogilise seisukoha poolt või vastu\n- oskab analüüsida ideoloogiate toimimist Kui teil üliõpilasena on vajadus õppetöös kohanduste saamiseks, konsulteerige infoga leheküljel https://ut.ee/et/sisu/erivajadustega-uliopilaste-noustamine ja pöörduge erivajadustega üliõpilaste nõustaja poole nii vara kui võimalik ning tungivalt soovitavalt enne semestri algust."}