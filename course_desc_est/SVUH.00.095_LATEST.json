{"KURSUSE_NIMI": "Magistritöö", "KURSUSE_KOOD": "SVUH.00.095", "EAP": 15, "KURSUSE_TYYP": "Kaitsmisega lõppev aine", "KURSUSE_KEELED": ["eesti keel"], "VOTA": false, "HINDAMISSKAALA": "grade", "KIRJELDUS": "Magistritöö on iseseisev akadeemilise või rakendusliku probleemipüstitusega uurimus. Magistritöö temaatika võib olla seotud valdkonna teoreetiliste, teoreetilis-rakenduslike või rakenduslike küsimustega. Magistritöö uurimuslikkus tähendab selgelt määratletud probleemipüstitust, kirjandus- ja andmeallikate analüütilist käsitlust sotsiaalteaduslike meetoditega (mingi kindla valikuga neist) ning tulemuste esitamist teaduslikule tekstile omaselt (põhjendatus, kontrollitavus).\n\nSõltuvalt valitud teemast ja probleemipüstitusest võib magistritöö olla teoreetilise, metodoloogilise, empiirilise või rakendusliku suunitlusega. Teoreetilise suunitlusega töö võib keskenduda erinevate valdkonda puudutavate teoreetiliste käsitluse võrdlusele; metodoloogiline töö analüüsida spetsiifiliste valdkondlike meetodite rakendusvõimalusi ja piiranguid konkreetsete empiiriliste või rakenduslike probleemide lahendamiseks; empiiriline töö kaardistada ja analüüsida olukorda konkreetses eriala puudutavas valdkonnas ning rakendusliku töö eesmärgiks on keskenduda ühiskonnas laiema sotsiaalse või organisatsioonis reaalse info- ja teadmusjuhtimise probleemi lahendamisele.\n\nMagistritöö koosneb:\n-        sissejuhatusest, milles on avatud töö eesmärk, teema põhjendus, teoreetiline või rakenduslik taust ning kasutatavad allikad ja meetodid;\n-        teema sisulisest analüütilisest käsitlusest, mis on sisuliste kriteeriumidele alusel liigendatud peatükkideks ja alapeatükkideks;\n-        kokkuvõttest, kus on lühidalt esitatud uurimistöö tulemused ja järeldused;\n-        kasutatud allikate ja kirjanduse loetelust;\n-        võõrkeelsest resümeest\n\nTöö sisulise osa optimaalne maht on 40-50 lk.Objectives/eesmärkid:  Ühiskonna ja infoprotsesside analüüsi magistritöö eesmärgiks on anda üliõpilasele võimalus demonstreerida õpingute käigus kogutud teadmisi ning nende rakendamise oskust aktuaalsete erialaga seonduvate probleemide analüüsimisel ja lahendamisel. Magistritöö abil hinnatakse nii magistriõppekava raames omandatud teadmiste ja oskuste olemasolu ning sügavust, nende integreeritud kasutamise oskust, infoallikate kasutamise oskust, analüüsivõimet ning kirjalikku väljendusoskust.Learning outcomes/õpiväljund:  Magistritöö kaitsmine näitab lõpetaja akadeemilist ja erialast kompetentsi:  - tal on süsteemsed teadmised valdkonnas, ta tunneb valdkonda puudutavat teoreetilist raamistikku; - ta on suuteline analüüsima võimalikke tekkivaid ühiskondlikke probleemkohti, on omandanud teadmised infosüsteemidele toetuva ühiskonna toimimisest; - oskab innovaatiliselt korraldada organisatsioonide tööd, luua uusi toimivaid rakendusi ning on magistritööga panustanud valdkonna uuringutesse."}