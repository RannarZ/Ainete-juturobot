{"KURSUSE_NIMI": "Farmatseutiline tehnoloogia", "KURSUSE_KOOD": "ARFA.02.113", "EAP": 22, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "KOHUSTUSLIKUD_EELDUSAINED": ["Farmatseutilised abiained", "Farmatseutiline keemia I", "Geneetika"], "SOOVITUSLIKUD_EELDUSAINED": [], "HINDAMISSKAALA": "grade", "KIRJELDUS": "Farmatseutiline tehnoloogia käsitleb ravimite  valmistamist ja nende kvaliteedi hindamist.\nKursus koosneb kolmest moodulist, mis toimuvad kolmel järjestikusel semestril. Kursuse üldiseks eesmärgiks on õppida tundma tehnoloogilisi protsesse ja võtteid, mida kasutatakse kaasaegsete ravimpreparaatide tootmisel. Kursuse teoreetilises osas pööratakse tähelepanu erinevate ravimvormide disainimisele, tööstusliku tootmise põhimõtetele, käsitletakse ravimvormide valmistamisprotsesse, üldiseid kvaliteedinõudeid ja omadusi, säilitamist, ravimite manustamisteid ning käitumist organismis. Kursuse praktilises osas õpitakse valmistama väikesemahulisi ravimpreparaate ex tempore või väikepartiidena ja neid ka analüüsima. \n I osa: Eesmärgiks on omandada ravimvormide disainimise üldpõhimõtted, raviainete peamised manustamisviisid, lahuste ja dispersioonide, pooltahkete ravimvormide ning geelide, transdermaalsete terapeutiliste süsteemide ja rektaalselt manustatavate ravimvormide disaini üldpõhimõtted ja kvaliteedinõuded. Praktiliselt omandatakse pulbrite, lahuste ja mitmesuguste dispergeeritud vedelravimite valmistamise oskused.\nII osa: Eesmärgiks on omandada aseptika üldpõhimõtted, parenteraalsete ravimvormide disainimise üldpõhimõtted ja kavaliteedinõuded, puhta ruumi mõiste ja sellele esitatavad nõuded, erinevatele ravimite pakkematerjalidele, konteineritele esitatavad nõuded. Omandatakse silma-, nina- ja kõrvaravimite ning inhaleeritavate ravimpreparaatide disainimise põhimõtted. Tutvutakse liposoomide, mikroosakeste jm kaasaegsete ravimkandursüsteemide disainimise põhimõtetega. Praktiliselt õpitakse valmistama pooltahkeid ning aseptiliselt valmistatavaid ja steriliseeritavaid ravimpreparaate.\nIII osa: Tahked ravimvormid. Tablettide ja tinktuuride tootmine väikepartiidena, nende kvaliteedi hindamine ja analüüs.Objectives/eesmärkid:  Kursuse eesmärkideks on:  - õppida tundma ravimvormide klassifikatsiooni ja sellest tulenevaid tehnoloogilisi erisusi; - mõista ja õppida tundma ravimvormide tööstusliku valmistamise teaduslikke ja tehnoloogilisi põhimõtteid; - valmistada  erinevaid ravimpreparaate  retsepti järgi (ex tempore) ja väikepartiidena ning neid analüüsida (pulbrid, lahused, suspensioonid, emulsioonid, salvid, kreemid, tabletid, suposiidid, jt)Learning outcomes/õpiväljund:  Kursuse läbinud üliõpilane: - tunneb ja teab ravimpreparaatide disainimise põhimõtteid; - mõistab ravimite valmistamisel toimuvate füsiko-keemiliste protsesside olemust; - oskab seostada erinevate abiainete ja tehnoloogiliste võtete kasutamist saadava lõpp-produkti kvaliteediga; - mõistab kuidas ravimvorm mõjutab raviaine manustamisjärgselt käitumist organismis; - oskab valmistada erinevaid ravimpreparaate ex tempore ja väikepartiidena; - teab, kuidas vältida või kõrvaldada ravimvormide mikrobioloogilist saastumist; - teab ravimpreparaatide analüüsi põhimõtteid, säilitamis- ja kvaliteedinõudeid."}