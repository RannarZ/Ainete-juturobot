{"KURSUSE_NIMI": "Sotsiaalne ja ruumiline planeerimine", "KURSUSE_KOOD": "LTOM.02.038", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "sügis", "OPPETYYP": "päevaõpe", "TUNDIDE_JAOTUS": {"lecture": 20, "practice": 2, "seminar": 16, "colloquium": 0, "web_learning": 0, "independent_work": 118, "individual_work": 0, "internship": 0}, "HINDAMISSKAALA": "grade", "KIRJELDUS": "Kursus on jaotatud nelja tsüklisse: (a) ruumiplaneerimine kui muutuste juhtimine vahend, (b) ühiskonna ootused ja väärtused kui planeerimise alus, (c) ruumiplaneerimise osaliste dünaamika (kes teeb plaani) ja (d) planeeringust ruumimuutuseni (mis saab pärast plaani). Loengud, e-loengud ja iseseisev lugemine annavad teoreetilise tausta ja asetavad Eesti planeerimispraktika rahvusvahelisse võrdlusse. Läbi erinevate ülesannete viivad osalejad 4-5-liikmelistes gruppides läbi ühe valitud 2021. aastal valminud kohaliku omavalitsuse üldplaneeringu analüüsi ja töötavad välja selle KOVi planeerimisvaldkonna poliitikasoovitused. Kohtumised auditooriumis vahelduvad grippide e-õppe kohtumistega digitaalses koosloomekeskonnas (Miro vms. Kursuse peamine missioon on anda osalejatele tunnetus, kuidas toimub kohtade ruumiplaneerimine reaalses valitsemissituatsioonis - kuidas väärtuseid planeeringutesse ja ruumi viia ning milline on selles protsessis erinevate osapoolte roll.Objectives/eesmärkid:  Kursuse eesmärk on õppida ruumiliselt mõtestama sotsiaalseid ootusi. Ruumiplaneerimist käsitleme sellel kursusel kui muutuste juhtimise vahendit ja vahendajat. Õpitakse nägema võimalusi, kuidas ühiskonnas valitsevad väärtused jõuavad erinevate osaliste koosmõjus planeeringutesse ning ruumiotsusteni. Samuti õpime kriitiliselt hindama valmis planeeringute töökindlust ning valmistame ennast ette kujundama ruumiplaneerimise protsesse, mis suudavad ajas muutuvate väärtustega kohaneda.Learning outcomes/õpiväljund:  Kursuse läbinu: (1)\tsaab aru, milline on ruumiplaneerimise roll koha ja regiooni valitsemisel, ühiskondlike muutuste juhtimisel ja võimaldamisel; (2) oskab planeeringutes ja ruumiotsustes ära tunda laiemaid ühiskonnas sõnastatud väärtusi, või nende puudumist, ning tunneb ära vajaduse ruumikorraldust muutuvate väärtustega kohandada; (3) suudab süsteemselt, äratuntavalt ja osapooli kaasavalt juhtida sotsiaalsete ootuste vahendamist ruumiotsustesse, olles seejuures planeerimisprotsessi erinevates rollides; (4) oskab kriitiliselt analüüsida valmis planeeringute toimimist ning valdab ruumilise sekkumise keelt ka väljaspool formaalset planeeringuprotsessi."}