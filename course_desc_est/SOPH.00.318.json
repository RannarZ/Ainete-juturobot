{"KURSUSE_NIMI": "Teadvuse kognitiivsed mehhanismid ja protsessid", "KURSUSE_KOOD": "SOPH.00.318", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "SEMESTER": "kevad", "OPPETYYP": "päevaõpe", "TUNDIDE_JAOTUS": {"lecture": 12, "practice": 0, "seminar": 8, "independent_work": 58, "individual_work": 0, "internship": 0}, "HINDAMISSKAALA": "grade", "KIRJELDUS": "Kursus annab ülevaate teadvuse mõistest, loodusteaduslikest uurimismeetoditest, peamistest vaidlusküsimustest ning teadvuse moodsatest teooriatest. Sissejuhatuse raames antakse ülevaade tänapäevasest ettekujutusest peamistest kognitiivsetest protsessidest - sensoorsed protsessid, taju, tähelepanu, mälu, otsustamine, metakognitiivsed protsessid. Käsitletavad teemad: \"raske probleem\", teadvustatus kui eksperimentaalne muutuja, teadvustatud ja teadvustamata vaimsed protsessid, taju, tähelepanu ja mälu seosed teadvusemehhanismidega, alt-üles ja ülalt-alla suunatud protsessid, teadvusseisundite ja -sisude neurofüsioloogilised korrelaadid ja psühhofüsioloogilised signatuurid, teadvusseisundite biokeemilised ja psühhofarmakoloogilised tegurid, teadvuseuuringute eksperimentaalsed meetodid: maskeerimine, \"flash-lag\" efekt, binokulaarne võistlus, muutusepimedus, liikumise poolt indutseeritud pimedus, transkraniaalne magneetiline stimulatsioon, neuropsühholoogilised meetodid (\"pimenägemine\", prosopagnoosia, Capgras' sündroom, ruumipiirkonna eiramine), mällu salvestamine anesteesiaseisundis, \"filling-in\" fenomenid, Ganzfeld, \"ülerahvastusefekt\", moodsad teadvuseteooriad (monistlikud ja dualistlikud teooriad, reduktsionistlikud ja emergentistlikud teooriad, Eccles'i ja Popperi teooria, Baars'i globaalse tööruumi teooria, Crick'i ja Koch'i neurobioloogiline teooria, Edelmani ja Tononi integreeritud informatsiooni teooria, Greenfieldi gestaltteooria, Scott'i emergentistlik teooria, Hameroffi ja Penrose'i kvantmehhaaniline teooria, Taylori komputatsiooniline teooria, Humphrey evolutsiooniline teooria, Revonsuo virtuaaltegelikkuse teooria, Libeti käsitlus teadvusest ja tahtest, gamma-sagedusliku sünkroonisatsiooniteooria, retusheerimisteooria, ajukoore püramiidrakkude mehhanismid teadvusseisundi ja teadvuse sisu vahendajatena).Objectives/eesmärkid:  Luua ettekujutus teadvuse probleemist selle loodusteaduslikes ja eksperimentaalpsühholoogilistes aspektides ning seostatuna üldpsühholoogiliste kognitiivsete protsessidega, õpetada teadvuseteaduse põhimõisted, tutvustada olulisemaid teadlasi, töid ja kontseptsioone ning uurimismeetodeid selles valdkonnas, näidata teadvuseprobleemi seoseid meditsiini ja õigusalaga, kujundada esimesed oskused töötada selles ainevaldkonnas andmebaasidega ja kirjandusega ning luua eeldused empiiriliste teadvuseuuringute juurde asumiseks.Learning outcomes/õpiväljund:  KURSUSE LÕPPEDES PEAB ÜLIÕPILANE: - oskama välja tuua ja lahti mõtestada teadvuseteaduse põhimõisted, nende sisu, peamised uurimismeetodid ja olulisemad teooriad ning aru saama seostest teadvuseteaduse ning kognitiivpsühholoogia mõistete vahel - mõistma teadvuseteaduse interdistsiplinaarset olemust, teadvusenähtuste kohta psüühika ja käitumise üldisemas kontekstis ning praktilistes rakendusvaldkondades - oskama välja tuua ja hinnata teadvusliku seisundi või teabetöötlustaseme peamisi tunnuseid ja kriteeriume - oskama kasutada teadvuseuuringute alase kirjanduse leidmiseks andmebaase ja tundma peamisi selle teadusteema jaoks olulisi väljaandeid."}