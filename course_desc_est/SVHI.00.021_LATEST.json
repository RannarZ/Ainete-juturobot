{"KURSUSE_NIMI": "Tõenduspõhine praktika uurimine ja arendamine", "KURSUSE_KOOD": "SVHI.00.021", "EAP": 3, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "pass", "KIRJELDUS": "Ainekursusel käsitletavad teemad:\nKlassi- või rühmaruumi kaardistamine: fookuses lapsed/õppija(d) ja õppimine (arenguruumi tuvastamine).\nSkänneerimine ehk taustainfo kogumine fookuse täpsustamiseks (kaardistus erinevatest vaatepunktidest: mis toimub, miks toimub ehk probleemi mõjutavad tegurid, ajalugu, sügavus jne).\nEsialgse uurimisküsimuse (Millele keskenduda? Millised tegevused võiksid tuua kaasa kõige suurema muutuse? Kuidas teame?) ja alaküsimuste sõnastamine. Vajadusel lisainfo kogumine ning kriitiliste küsimuste küsimine fookuse täpsustamiseks ning olemasolevate võimaluste ja piirangute kaardistamiseks.\nÕppimine ehk teadmiste ja oskuste pagasi täiendamine. Teaduskirjanduse valik (kirjanduse otsing, allikakriitilisus) ja lugemine probleemi olemuse paremaks mõistmiseks ning sekkuvate tegevuste valikuks. Teaduskirjanduse ja ekspertteadmise kogumine sekkuvate tegevuste valikuks. \nSekkuvate tegevuste ja andmekogumismeetodite planeerimine. Kuidas teame, et meie sekkuvatel tegevustel on mõju? Mil moel kaardistada nende tõhusust? Milline on tegevusuuringus osalejate roll? Vajalikud vahendid ja ajakava koostamine.\nSekkuvate tegevuste rakendamine ja nende tõhususe monitoorimine, vajadusel fookuse, küsimuse, tegevuste täpsustamine ning uue tsükli alustamine. \nTegevusuuringu kvaliteedi kriteeriumid ja hindamine.\nAine on tihedalt seotud õpetajate igapäevapraktikaga oma klassiruumis ning õpingute käigus läbitavate teoreetiliste ainetega, mis puudutavad kõigi õppimise ja arengu, aga sealhulgas ka hariduslike erivajadustega õppijate õppimise toetamise teemasid.\nIseseisev töö on seotud igapäevaste õpetamispraktikate koostöise ja individuaalse analüüsi ja mõtestamisega, lähtuvalt analüüsi tulemustest teatud õppija(te) või õpetamisalastele väljakutsetele sobivate tõenduspõhiste  lahenduste leidmise ning nende rakendamise tulemuslikkuse analüüsiga.Objectives/eesmärkid:  Kujundada valmisolek eetilistele tõekspidamistele rajatud tõenduspõhiseks tegevuseks kutsetöös. Toetada õpetajas positiivse hoiaku kujunemist ning teadmiste ja oskuste omandamist õppeprotsessi koostöiseks uurimiseks ja arendamiseks, et toetada parimal viisil kõikide õppijate õppimist.Learning outcomes/õpiväljund:  Aine läbinud õppija:\n- teab koostöise tõenduspõhise praktika uurimise ja arendamise põhimõtteid\n- teab, mis on tegevusuuring ning oskab kavandada ja rakendada tegevusuuringut õppeprotsessi tõhustamiseks\n- kasutab digitehnoloogiaid tegevusuuringu raames läbi viidud õppeprotsessis\n- oskab tegevusuuringu osana vaadelda kolleegi õpetamistegevust ja seda analüüsida \n- oskab kasutada erinevaid uurimismeetodeid oma töö ning õppekeskkonna analüüsimiseks ja arendamiseks."}