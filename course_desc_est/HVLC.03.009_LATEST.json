{"KURSUSE_NIMI": "Prantsuse keele algkursus III (inglise keele baasil), tase A1.2 > A2.1", "KURSUSE_KOOD": "HVLC.03.009", "EAP": 6, "KURSUSE_TYYP": "Tavaline aine", "KURSUSE_KEELED": ["eesti keel"], "VOTA": true, "HINDAMISSKAALA": "pass", "KIRJELDUS": "Kursusel osalemise eelduseks on prantsuse keele teadmised Euroopa Nõukogu keeleoskustasemel A1.2.\nSemestris käsitletavad suhtlussituatsioonid ja sõnavara:\n- õpingud ja õppimine;\n- arvamuse avaldamine, emotsioonide verbaalne väljendamine, motivatsiooni ja eelistuste selgitamine;\n- majutus- ja elukohtade tüübid ja kirjeldamine;\n- võrdlemine;\n- igapäevategevused;\n- nõuannete küsimine ja andmine;\n- mineviku kirjeldamine (mälestused, harjumused), eluloost rääkimine, minevikulugude jutustamine, oma kogemuste edastamine.\nGrammatika: \n- tegusõna pööramine olevikus (ülevaatlik kordamine);\n- sihitisasesõnade kordamine: otsesihitis COD (pronom personnel complément d'objet direct) ja kaudsihitis COI (pronom personnel complément d'objet indirect);\n- kohaasesõna Y ja kohaeessõnad;\n- kesk- ja ülivõrre;\n- põhjendavad sidesõnad;\n- siduvad asesõnad (qui, que, où);\n- umbmäärased ase- ja omadussõnad;\n- minevikuajad: kestev minevik imparfait, liitminevik passé composé ja ülevaade mineviku kesksõnade ühildumisest;\n- sobiva minevikuaja (imparfait või passé composé) valik minevikuloo jutustamisel;\n- kestev olevik présent continu.Objectives/eesmärkid:  Kursuse eesmärgiks on jätkata algtaseme keelestruktuuride ja suhtluskeele omandamist kõnes ja kirjas, arendades lugemis-, jutustamis-, vestlus- ja kuulamisoskust. Rõhku pööratakse sihitisasesõna ja levinumate minevikuaegade kasutamisele.Learning outcomes/õpiväljund:  Õppeaine läbinud üliõpilane on omandanud vajaliku sõnavara ja grammatika viisil, mis semestri käigus käsitletud temaatika piires võimaldab rakendada kõiki keelelise kompetentsi osaoskusi: mõista ja koostada erineva sisuga tekste, vestelda ning aru saada kuulatud tekstidest nii olevikus kui minevikus."}